ಇದು ವೇದಕಾಲೀನ ರಾಜಕೀಯ ಕಾದಂಬರಿ .
ಮುಖ್ಯ ಪಾತ್ರ ಪುರುಕುತ್ಸ , ತ್ಸಸದಸ್ಯು , ವೃಶಜಾನ , ಪುರುಕುತ್ಸಾನಿ , ಶಂಬರಾಸುರ - ಋಗ್ವೇದದಲ್ಲಿ ನಮೂದಿಸಲ್ಪಟ್ಟಿದ್ದಾರೆ .
ಮೊದಲಿನ ಮೂವರು ಸೂಕ್ತ ರಚಿಸಿದ್ದಾರೆ .
ಅಯೋಧ್ಯೆಯ ಶ್ರೀ ರಾಮಚಂದ್ರನ 42 ನೆಯ ತಲೆಮಾರಿನ ಪೂರ್ವಜರು .
ಮುಖ್ಯ ಘಟನೆ - ತ್ರಸದಸ್ಸು ವೃಶನ ಮನಸ್ತಾಪ - ತ್ರಯ್ಯಾರುಣನ ( ತ್ಸಸದಸ್ಯು ಮರಿಮಗ ) ಕಾಲದಲ್ಲಿ ಜರುಗಿತು , ಎಂದು ` ಬಹದ್ದೇವತಾ ' ಹೇಳಿದೆ .
ಆದರೆ ತ್ರಸದಸ್ಯು - ತ್ರಯ್ಯಾರುಣ ಒಬ್ಬನೇ ಎಂದು ಕೆಲವು ಪುರಾಣ - ನಿರುಕ್ತ ಹೇಳಿವೆ .
` ತ್ರಿಧಸ್ , ತ್ರಸತ್ಥ , ತ್ರಿತ ' ಹೀಗೆ ಹಲವು ಒಕ್ಕಣಿಕೆಯಲ್ಲಿ ತ್ರಸದಸ್ಯು ಏಳು ಬಾರಿ ನಾನು ಓದಿದ 100 ಮೊಹೆಂಜೊದಾರೊ ಸೀಲುಗಳಲ್ಲಿ ಕಾಣಿಸಿಕೊಂಡಿದ್ದಾನೆ .
` ತ್ರಿತ ' ಒಕ್ಕಣಿಕೆ ( spelling ) ಆಧಾರದ ಮೇಲೆ , ` ಕುತ್ಸ ಅಥವಾ ತ್ರಿತಆಪ್ತ್ಯ ' ನೆಂದು ನಮೂದಾದ ಸೂಕ್ತಕರ್ತನು ` ಪುರುಕುತ್ಸ ' ನೆಂದೇ ನಿರ್ಣಯಿಸಿ , ಆತನ ಸೂಕ್ತವನ್ನು ಅನುವಾದಿಸಿದ್ದೇನೆ ( ಕೊನೆಯ ಅಧ್ಯಾಯ ) . ನನ್ನ ಅನುವಾದ ಸಾಯಣ , Olderberg , Griffith ಸಹಾಯ ಪಡೆದರೂ ಹೆಚ್ಚು ಸಮಂಜಸವೆಂದು ನಂಬಿದ್ದೇನೆ .
ವೇದಕಾಲದಲ್ಲೇ ` ಅಕ್ಷಪಾದ ' ಎಂಬ ಲಿಪಿ ಅಭಿವೃದ್ಧಿಗೊಂಡಿತ್ತು .
ಹರಪ್ಪನ್ ಸೀಲು ( ಫಲಕ ) ಗಳು ಈ ಲಿಪಿಯಲ್ಲೇ ಬರೆಯಲ್ಪಟ್ಟಿವೆ ( ಅರಾಬಿಕ್ ಹಾಗೆ ಬಲದಿಂದ ಎಡಕ್ಕೆ ) . ಈ ಸೀಲುಗಳಷ್ಟೇ ವೇದಕಾಲದ ಸಮಕಾಲೀನ ದಾಖಲೆಗಳು .
ಬ್ರಾಹ್ಮಣ , ಉಪನಿಷತ್ತು , ನಿರುಕ್ತ , ಬೃಹದ್ದೇವತಾ ಇತ್ತೀಚಿಗಿನವು .
ವೇದಗಳನ್ನು ಅರ್ಥೈಸಿದ ಸ್ಕಂದಸ್ವಾಮಿ , ಸಾಯಣ , ಜರ್ಮನ್ ವಿದ್ವಾಂಸರಿಗೆ ಹರಪ್ಪನ್ ಸೀಲುಗಳು ಉಪಲಬ್ಧವಿರಲಿಲ್ಲ .
ಅಕ್ಷಪಾದ ಲಿಪಿ syallabic ಸ್ಪೆಲಿಂಗ್ ಪದ್ಧತಿಯದು .
ಅನಂತರ ಭಾಷೆಯ ಎಲ್ಲ ಧ್ವನಿಗಳನ್ನು ಸಂಕೇತಿಸಬಲ್ಲ ಖರೋಷ್ಟಿ , ಬ್ರಾಹ್ಮೀ , ನಾಗರಿ ಲಿಪಿಗಳು ಬಂದಮೇಲೆ ಅಕ್ಷಪಾದದ ಅರ್ಧಧ್ವನಿತ - ಆದರೆ - ಲಿಪಿ ನಷ್ಟವಾಯಿತು .
ಯಜ್ಞಫಲ಼ಕಕ್ಕಾಗಿಯೇ ಪಾಣಿನಿಯ ಕಾಲದವರೆಗೂ ಬಳಸಲ್ಪಟ್ಟಿತು .
ಪಾಣಿನಿ ` ಲಿಪಿಕಾರ ' ರೆಂದು ಈ ಫಲಕಕಾರರನ್ನು ಮೂದಲಿಸಿದ್ದಾನೆ .
ಮಣ್ಣಿನ ಫಲಕ ಶುಭಕಾರ್ಯದ ಸ್ಮೃತಿಚಿಹ್ನೆಯೆಂದು ಮಾಡಿಸಿ ಇಟ್ಟುಕೊಳ್ಳುವ ಪದ್ಧತಿ ನನ್ನ ಮೌಂಜಿಕೆಯವರೆಗೂ ಚಾಲ್ತಿ ಇತ್ತು .
ಹರಪ್ಪನ್ ಸೀಲುಗಳಲ್ಲಿ ಅನೇಕ ಋಗ್ವೇದಕಾರರ ಹೆಸರು ಬಂದುದು ವಿಶೇಷ . 
ಎಲ್ಲ ಋಗ್ವೇದ ಸೂಕ್ತಕರ್ತರೂ ಋಷಿಗಳಲ್ಲ .
ವೃಶಜಾನನಂತೂ ಹಸಿನಿಂದಕ .
ಆದರೂ ಸೂಕ್ತ ರಚಿಸಿದ್ದಾನೆ : ಸೀಲುಗಳಲ್ಲಿ ಕಾಣಿಸಿಕೊಂಡಿದ್ದಾನೆ .
ಅಶ್ವಮೇಧ ಮಾಡಿಸಿದ ರಾಜರು , ಯಜ್ಞ ಮಾಡಿಸಿದ ಋಷಿಗಳು , ನಾಳೆ ಕೊಲೆ ಮಾಡಲಿಕ್ಕೆ ಹೊರಟ ತಕ್ಷಕನಂಥ ಕೊಲೆಗಡುಕರು , ಬಡಗಿಗಳ , ಗಜಶಾಲೆಯ ರಕ್ಷಕರ ಪರಸೆಗಳು , ಕಾವಲುಗಾರರು , ಮೇಲಧಿಕಾರಿಯಿಂದ ನೊಂದ ಸೇವಕರು ಶಾಪಕ್ಕಾಗಿ ಮಾಡಿಸಿದ ತಾಂತ್ರಿಕ ಯಜ್ಞಗಳ ಸ್ಮೃತಿಚಿಹ್ನೆಗಳು , ಹರಪ್ಪದ ಫಲಕಗಳು ವೇದಕಾಲವನ್ನು ಜೀವಂತಗೊಳಿಸುತ್ತವೆ .
ವೇದಕಾಲದಲ್ಲಿ ಬದುಕಿದ್ದವರು ಎಲ್ಲರೂ ಋಷಿಗಳಲ್ಲ .
ಕೆಲವರು ತಮ್ಮ ವೈಯುಕ್ತಿಕ ದ್ವೇಷಾಸೂಯೆಗಳನ್ನು ಸೂಕ್ತಗಳಲ್ಲಿ ಹಾಡಿದ್ದಾರೆ .
( ಪುರು ) ಕುತ್ಸನ ` ವಿತ್ತಂ ಮೆ ಅಸ್ಯ ರೋದಸೀ ' - ದ್ಯಾವಾಪೃಥಿವಿಗಳೇ , ನನ್ನ ಗೋಳನ್ನು ಅರಿಯಿರಿ - ಎಂಬ ಕೂಗು ಜೀವನದ ಗರ್ತದಲ್ಲಿ ನೊಂದ ಜೀವಿಯ ಗೋಳಿನ ಕರೆ .
ಋಗ್ವೇದ ಸೂಕ್ತವೆಂದು ಇದಕ್ಕೂ ಯಾಜ್ಞಿಕ - ಆಧ್ಯಾತ್ಮಿಕ ಅರ್ಥ ಹಚ್ಚುವುದು ಅವನ ಕಾವ್ಯಶಕ್ತಿಗೆ ಅಪಚಾರವೆಸಗಿದಂತೆ .
ಸಂವೇದನಶೀಲ ತ್ರಸದಸ್ಯು ವೃಶನ ನಿಂದನೆಗೆ ಗಾಸಿಗೊಂಡು ಸ್ವಾಭಿಮಾನದ ಒಗರಿನಲ್ಲಿ ` ನಾನು ಅರ್ಧದೇವ ' ನೆಂದು ಕರೆದುಕೊಂಡಿದ್ದಾನೆ .
ಗಳನ್ನು ತಿಳಿದುಕೊಳ್ಳದೆ , ಅವನ ಸೂಕ್ತವನ್ನು ವಿರೋಧಾಭಾಸ ಎಂದು Oldenberg ಅರ್ಥೈಸಿದ್ದಾರೆ .
ಅವನ ಪರಿಸ್ಥಿತಿಯಲ್ಲಿ ಆತ್ಮನಿಂದೆ - ಆತ್ಮಸ್ತುತಿ ಎರಡೂ ಅವನ ನಿಯಂತ್ರಣದಲ್ಲಿ ಇಲ್ಲ - ಎಂಬ Existentialist Predicament ತಿಳಿದುಕೊಂಡರೆ , ಅವನ ಹೇಳಿಕೆಯ ಯುಕ್ತಾಯುಕ್ತತೆಯನ್ನು ಅರಿಯಬಲ್ಲೆವು .
ತ್ರಸದಸ್ಯು ವೃಶನಿಗೆ ಕೊಟ್ಟ ಉತ್ತರವು ಎರಡು ಲಿಪಿರಹಿತ ಮೂಕ ಸೀಲುಗಳಲ್ಲಿ ವ್ಯಕ್ತವಾಗಿದೆ .
ಒಂದರಲ್ಲಿ ದೊಡ್ಡ ಆನೆಯೊಂದು ದೀನ ಮುಖದಿಂದ ಎರಡು ಚೇಳುಗಳ ಕುಟುಕು ಸಹಿಸುತ್ತಿದೆ .
( ಚೇಳು ವೃಶ್ಚಿಕ - ವೃಶಜಾನ - ನೋಡಿ : ಮುಖಚಿತ್ರ ) . ಇನ್ನೊಂದರಲ್ಲಿ ಒಂದು ಕಾಡುಮಿಕವು ಎರಡು ನಕ್ಷತ್ರಗಳಲ್ಲಿ ಕಣ್ಣು ಸೆಕ್ಕಿಸಿ ಬೀಸುಗಾಲಿನಿಂದ ನಡೆಯುತ್ತಿದೆ .
ಬೆನ್ನಟ್ಟಿದ ಎರಡು ಚೇಳುಗಳು ಹಿಂದೆ ಬಿದ್ದಿವೆ .
ಒಬ್ಬ ಹುಡುಗ ( ಜನ ) ಮಧ್ಯೆ ನಿಂತಿದ್ದಾನೆ .
ಎರಡರ ಮೇಲೂ ಲಿಪಿ ಇಲ್ಲ . 
` ವೃಶಜಾನ ' ಹೆಸರಿನಿಂದ ಶ್ಲೇಷೆ ಮಾಡಿ , ಅವನನ್ನು ` ವೃಶ್ಚಿಕ ' ನೆಂದು ವ್ಯಂಗ್ಯ ಅರ್ಥ ಬರುವಂತೆ ಮೂಕಚಿತ್ರ ತೋರಿಸಿದ್ದಾನೆ .
ಇದನ್ನು ವೇದಕಾಲದ ಶ್ರೇಷ್ಠ ವ್ಯಂಗ್ಯ ಚಿತ್ರವೆಂದು ಅರ್ಥೈಸಬಹುದು .
ವಸ್ತು ವೇದಕಾಲೀನವೆಂದು ನಿರೂಪಣೆಯನ್ನೂ ವೈದಿಕ ಭಾಷೆಯಲ್ಲಿ ಮಾಡುವುದು ವ್ಯರ್ಥ .
ಎಂಟುನೂರು ವರ್ಷದ ಭಾಷೆಯನ್ನು ಅನುಕರಿಸಲು ಯತ್ನಿಸಿದ ವಾಲ್ಟರ್ ಸ್ಕಾಟನಂಥವರು ಇಂದು ಹಾಸ್ಯಾಸ್ಪದರು .
ವೈದಿಕ ಭಾಷೆಯ ಬಗ್ಗೆ ನಮಗೇನು ಗೊತ್ತಿದೆ ? ನಿಜವಾದ Historical Realism ಶೈಲಿಯ ಮಸುಕಾದ ಘಟನೆಗಳಿಂದಲೇ ಹುಟ್ಟುತ್ತದೆ .
ಪುರುಕುತ್ಸಾನಿಯಲ್ಲದೆ ಇನ್ನಿತರ ಇಬ್ಬರು ರಾಜಕುವರಿಯರು ` ಪಿತೃಕನ್ಯಾ ' ಎಂದು ವರ್ಣಿತರು .
ಸುಮೇರುವಿನಲ್ಲಿ ಕ್ರಿ . 
ಪೂ .
4500 ರಲ್ಲೇ ನಾಣ್ಯಗಳು ಚಲಾವಣೆಯಲ್ಲಿ ಇದ್ದವು .
ಅದಕ್ಕೂ ಮುಂಚೆ ಇಜಿಪ್ತದಲ್ಲಿ ಇದ್ದವು .
ಶ್ರೀಸೂಕ್ತದಲ್ಲಿ ಭಾರತದ ನಾಣ್ಯಗಳು ವರ್ಣಿಸಲ್ಪಟ್ಟಿವೆ .
` ಕಾಂಸ್ಯಸ್ಥಿತಾಂ ಹಿರಣ್ಯಪ್ರಾಕಾರಾಂ .
' ` ಕಾಂಸ್ಯ ' ಶಬ್ದದಿಂದಲೇ ಕನ್ನಡ ` ಕಾಸು ' , ` ಕಂಚು ' ಬಂದುವು .
` ರಾಯ ' ಶಬ್ದ ವೇದಗಳಲ್ಲಿ ಹೆಚ್ಚಾಗಿ ಬಹುವಚನದಲ್ಲೇ ಬಳಸಲಾಗಿದೆ .
ಚಿನ್ನದ ನಾಣ್ಯ ಹೋದಮೇಲೆ ಇದೇ ` ರುಪಯ್ಯಾ ' ಆಯಿತು . 
ವೇದ ಕಾಲದಲ್ಲೆ ನಮ್ಮ ಜೂಜಿನ ಆಟಗಳೆಲ್ಲ ಬಂದವು - ಲೆತ್ತ , ಇಸ್ಪೀಟು , ಇತ್ಯಾದಿ .
ಪಡಿ ಗೋಧೂಮವನ್ನು ಜೂಜಿಗೆ ಬಳಸುವುದು ಹಾಸ್ಯಾಸ್ಪದ .
ಪಾರ್ಗಿಟರನು ( Pargiter ) ತನ್ನ Dynasties of Kali Age ಗ್ರಂಥದಲ್ಲಿ ಇನ್ನೊಂದು ಮಹತ್ವಪೂರ್ಣ ಸಾಧ್ಯತೆ ಸೂಚಿಸಿದ್ದಾನೆ .
ಮೂಲ ಪುರಾಣಗಳು ಪ್ರಾಕೃತದಲ್ಲಿ ಇರಬಹುದು .
ಕ್ರಿ . 
ಪೂ .
3500 ರಷ್ಟು ಹಿಂದೆ ಇಂದಿನ ಸಂಸ್ಕೃತ ಉದಯವಾಗಿ ಅಖಿಲ ಭಾರತೀಯ ಪ್ರಚಾರಕ್ಕಾಗಿ ಪ್ರಾಕೃತ ಪುರಾಣಗಳ ಸಂಸ್ಕೃತೀಕರಣ ದೊಡ್ಡ ಪ್ರಮಾಣದಲ್ಲಿ ಜರುಗಿತು .
ಹೈಹಯ ( ಯಾಹ್ಯಾ ) , ಭಗೀರಥ ( ಫಗ ) - ಇಂಥ ಮಧ್ಯಪ್ರಾಚ್ಯದ ಹೆಸರುಗಳಿಗೆ ಅವುಗಳನ್ನು ಹೋಲುವ ಸಂಸ್ಕೃತ ಹೆಸರುಗಳನ್ನು ಪುರಾಣಗಳಲ್ಲಿ ಬಳಸಲಾಯಿತು .
ಮಿಶ್ರ ಸಂಸ್ಕೃತಿಯ ಭಾರತೀಕರಣದ ಉದ್ದೇಶದಿಂದಲೇ .
ದಶರಥ ( ತುಸ್ರತ ) ನ ಸಹಿ ಇದ್ದ ಪತ್ರವೊಂದು ಇಜಿಪ್ತದ ರಾಜಪತ್ರವ್ಯವಹಾರದಲ್ಲಿ ಸಿಕ್ಕಿದೆ ಎಂದು ಓದಿದ್ದೇನೆ .
ಆಗಿನ ಕಾಲಕ್ಕೆ ಹಿಮಾಲಯ ಎತ್ತರವಿರಲಿಲ್ಲ .
ಏಶ್ಯ , ಆಫ್ರಿಕಾ ಖಂಡಗಳ ಜೊತೆಗೆ ನೆಲದ ಸಂಪರ್ಕ ಇನ್ನೂ ಸಾಧ್ಯವಿತ್ತು .
ಕಾಕೆಸಸದಿಂದ ಕುದುರೆ , ಚೀನಾದಿಂದ ಕಾಜು - ಕಾಗದಗಳು , ತುರ್ಕಿ - ಅರ್ ಮೇನಿಯದಿಂದ ಚೂರಿ - ಖಡ್ಗಗಳು ಭೂಮಾರ್ಗದಿಂದಲೇ ಭಾರತಕ್ಕೆ ಬರುತ್ತಿದ್ದವು .
ಭಾಷಾಶೈಲಿಯಿಂದ ಆ ಕಾಲವನ್ನು ನಾನು ತಿಳಿದಂತೆ ಜೀವಂತಗೊಳಿಸುವುದು ಅಸಾಧ್ಯ .
ನಮ್ಮದೇ ಭಾಷಾಶೈಲಿಯಲ್ಲೇ ಘಟನೆಗಳನ್ನು ಹೇಳಿ ನಡುವಿನ ಕಾರ್ಯಕಾರಣ ಸಂಬಂಧಗಳನ್ನು ಓದುಗರಿಗೇ ಬಿಟ್ಟುಕೊಟ್ಟಿದ್ದೇನೆ .
ಇದೂ ಒಂದು ಬಗೆಯ Historical Realism ಎಂದಿಷ್ಟೇ ಹೇಳುತ್ತೇನೆ .
ಪರಿಚಿತ ಭಾಷಾ ಪರಿಸರದಲ್ಲಿ ಅಪರಿಚಿತ ಪ್ರಾಚೀನ ಘಟನೆಗಳನ್ನು ಹೇಳಿದರೆ ವಿಸಂಗತಿ ಎಂದು ತಿಳಿಯುವ ಕಾರಣ಼ವಿಲ್ಲ .
ರೈಲ್ವೇ ಟ್ರೇನುಗಳನ್ನು ನಮೂದಿಸುವ ಕಾರಣವೇ ಬೀಳುವುದಿಲ್ಲ .
` ನಮ್ಮಂತೆ ಅವರು ' ಎಂಬ ಭಾವವೇ ಚಾರಿತ್ರಿಕ ವಾಸ್ತವವಾದದ ತಿರುಳು .
ಕೇವಲ ಭಾಷಾಶಾಸ್ತ್ರದ ಮೇಲೆ ಆಧರಿಸಿ ` ಖೈಬರ ಕಣಿವೆಯಿಂದ ಆಱ್ಯರು ಭಾರತಕ್ಕೆ ಬಂದರೆಂಬ ದಿವ್ಯ ಭ್ರಮೆಯನ್ನು ಜರ್ಮನ್ - ಇಂಗ್ಲಿಷ್ ವಿದ್ವಾಂಸರು ಹುಟ್ಟಿಸಿದರು - ಏಕೆ ಈ ಕಷ್ಟ .
ವೇದದಲ್ಲಿ ಈ ಸ್ಥಾನಾಂತರ ಉಲ್ಲೇಖವಿದೆಯೇ , ವಿಚಾರ ಮಾಡಿದೆ .
ಇಂದಿಗೂ ಆ ಭ್ರಮೆ ಹೋಗಿಲ್ಲ .
ಸುಮಾರು 5,000 , 000 ವರ಼್ಷಗಳ ಕೆಳಗೆ ಆಫ್ರಿಕಾದ ಪಶ್ಚಿಮಭಾಗ ಹೋಳಾಗಿ , ಸಾವಿರಾರು ಮೈಲಿ ತೇಲಿ , ಈಗಿನ ದಕ್ಷಿಣ ಅಮೆರಿಕಾ ಖಂಡವಾಯಿತೆಂದು ಭೂಗರ್ಭಶಾಸ್ತ್ರಜ್ಞರು ಹೇಳಿದ್ದಾರೆ .
ಜ್ವಾಲಾಮುಖಿ ಭೂಕಂಪ ಎಂದು ಕಾರಣ ಕೊಡುತ್ತಾರೆ .
ಇದಕ್ಕೆ Drift of Continents ಹೆಸರಿಟ್ಟಿದ್ದಾರೆ .
ಹರಪ್ಪನ್ ಸೀಲುಗಳು ಸುಮೇರು , ಬ್ಯಾಬಿಲೋನ್್ಗಳಲ್ಲೂ ಸಿಕ್ಕಿವೆ .
ಹ್ಯಾಗೆ ಹೋದವು ? ಖೈಬರ ಕಣಿವೆಯಿಂದ ? ಹಡಗುಗಳಿಂದ ? - ಆಗೂ ಸುಯೇಜ ಕಾಲುವೆ ಇತ್ತೆ ? ವೇದಗಳಲ್ಲಿ ಬಂದ ರಾಜರ ಹೆಸರೆಲ್ಲ ಇಸ್ಲಾಂಪೂರ್ವ ಮಧ್ಯಪ್ರಾಚ್ಯದವು ಏಕೆ ? ಇಕ್ಷ್ವಾಕು ( ಇಸಾಕ ) , ಪುರುಕುತ್ಸ ( ಫರೂಕ ) , ತ್ರಸದಸ್ಯು ( ತೌಸೀಫ ) ನಭನೇದಿಷ್ಟೆ , ನರಸಿಂಹ ( Naram - Sin - ಬ್ಯಾಬಿಲೋನ್ ರಾಜ ) - ಇಂಥ ಹೆಸರುಗಳು ಭಾರತದಲ್ಲಿ ಏಕೆ ಚಾಲ್ತಿಯಲ್ಲಿ ಬಂದವು ? ನಂತರ ಏಕೆ ಮಾಯವಾದವು ? ಒಂದು ಕಾಲಕ್ಕೆ ಇಜಿಪ್ತದ ಐತಿಹಾಸಿಕ ನೆಲ ಕರ್ನಾಕ ಭಾರತದಲ್ಲಿ ` ಕರ್ನಾಟಕ ' ; Elam ದೇವಿ ಯಲ್ಲಮ್ಮ ; ಥೀಬ್ಸ ನಗರದೇವತೆ ಇಲ್ಲಿ ಥಿಬ್ಬಾದೇವಿ ; ಗ್ರೀಕ ಒಯ್ದಿಪಸ್ ಇಲ್ಲಿ ಅಯ್ಯಪ್ಪ ( ಸೀಲುಗಳಲ್ಲಿ ನಮೂದಾಗಿದೆ ) ; ಅಲೆಕ್ಸಾಂಡರ ಇಲ್ಲಿ ಶಿವಪುತ್ರ ಸ್ಕಂದನಾಗಿ ಪುರಾಣನಾದದ್ದು ; ಈ ಭೌಗೋಲಿಕ - ಚಾರಿತ್ರಿಕ ಪಲ್ಲಟಗಳಿಗೆ ಒಂದೇ ಉತ್ತರ Drift of Continents : ಖಂಡಾಂತರ .
ಆಫ್ರಿಕದ ಪಶ್ಚಿಮದಂಡೆಯಂತೆ ಇಡಿಯಾಗಿಯೇ ಪೂರ್ವದಂಡೆ ತೇಲಿಹೋಗಲಿಲ್ಲ .
ಹಲವಾರು ನಡುಗಡ್ಡೆಗಳಾಗಿ ತೇಲಿಬಂದು , ಹಿಂದೆ ಮುಂದೆ ಬೆಸುಗೆಗೊಂಡು , ಬೆಸೆದ ಉಬ್ಬುಪರ್ವತಗಳಾಗಿ , ಭಾರತ ಒಂದುಗೊಂಡಿತು .
ಇದನ್ನು ಪ್ರತ್ಯಕ್ಷ ನೋಡಿದವರು ಮನು ( ಭಾರತ ) , ನೋವಾ ( ಹಳೆಯ ಬೈಬಲ್ ) , ಥೀಸಿಯಸ್ ( ಗ್ರೀಸಿನ ಪ್ರಾಚೀನ ವೀರ ) ಕ್ರಿ . 
ಪೂ .
5000 ವರ್ಷದ ಕೆಳಗಿನವರು .
ನಂತರದ ಇವರ ಬಗ್ಗೆ ಹುಟ್ಟಿದ ಕಂತೆಗಳು ಅದ್ಭುತರಮ್ಯ ವಿವರಗಳಿಂದ ಕೂಡಿವೆ .
ಖಂಡಾಂತರವಾದುದು ಭೂಮಿಯ ಕವಚ ಮೆತ್ತಗಿದ್ದಾಗ ಆದ ಜ್ವಾಲಾಮುಖಿಯ ವಿಸ್ಫೋಟದಿಂದೆಂದೂ , ಇದು 5,000 , 000 ವರ್ಷದ ಹಿಂದೆ ನಡೆದ ಘಟನೆಯೆಂದೂ ಭೂಗರ್ಭ ಶಾಸ್ತ್ರಿಗಳು ಈವರೆಗೆ ನಂಬಿದ಼್ದರು .
ತೀರ ಇತ್ತೀಚೆಗೆ ಬಂದ Gold ಎಂಬ ಅಮೆರಿಕನ್ ವಿಜ್ಞಾನಿ ಇಂಥ ಮೂಲಭೂತ ಘಟನೆಗೆ ಜ್ವಾಲಾಮುಖಿಯೇ ಬೇಕಾಗಿಲ್ಲ .
ಮಿಥೇನ್ ( methane ) ಗ್ಯಾಸಿನ ಉಬ್ಬರದಿಂದ ಆಗುತ್ತದೆ , ಎಂದು ವಿವರಿಸಿ ಜಗತ್ತನ್ನು ವಿಸ್ಮಯಗೊಳಿಸಿದ್ದಾನೆ .
ಈ ಪ್ರಕ್ರಿಯೆ ಇಂದಿಗೂ Pacific ಸಾಗರದಲ್ಲಿ ನಡೆದಿದೆ .
ರಿಚರ್ಡ್ ಚೇಜನ ಒಂದು ಕಾದಂಬರಿ ಅದೇ ಸಮುದ್ರತಳದಿಂದ ಮೇಲೆದ್ದ ಹೊಸ ನಡುಗಡ್ಡೆಯನ್ನು ವರ್ಣಿಸುತ್ತದೆ .
ಇದು ನಿಜವಾದರೆ , ನಮ್ಮ ಅವತಾರಕಲ್ಪನೆಯನ್ನು Geological Phenomenon ಎಂದು ಇತಿಹಾಸದಲ್ಲಿ ಸೇರಿಸಿಕೊಳ್ಳಬೇಕು .
ಮನು ಐತಿಹಾಸಿಕ ವ್ಯಕ್ತಿ - ಕಂತೆಯಲ್ಲ .
ಮೊಹೆಂಜೊದಾರೋ ಸೀಲುಗಳಲ್ಲಿ ಅವನ ಹೆಸರು ಬಂದಿದೆ .
ದನ ಮೇಯಿಸುವುದಕ್ಕಾಗಿ ಆರ್ಯರು ಖೈಬರ ಕಣಿವೆ ದಾಟಿ ಬಂದರೆಂದು ಹೇಳುವುದು ಹಾಸ್ಯಾಸ್ಪದ .
ಯಾರೂ ಹೊರಗಿನಿಂದ ಬಂದವರಲ್ಲ .
ಎಲ್ಲರೂ ತಮ್ಮ ತಮ್ಮ ಭೂಖಂಡಗಳನ್ನು ತೆಗೆದುಕೊಂಡೇ ಬಂದರು . 
ಆಯಾ ಪ್ರದೇಶದಲ್ಲಿ ಅಭಿವೃದ್ದಿಗೊಂಡ ಭಾಷೆ , ನಾಗರಿಕತೆ , ವಿದ್ಯೆ ಜೊತೆಗಿಟ್ಟುಕೊಂಡೇ ಬಂದರು .
ಮನುವಿನ ಕಾಲದ ಜ಼ಲಪ್ರಳಯದಿಂದಲೇ ಹಿಮಾಲಯ ಎದ್ದಿತು .
ಭಾರತಕ್ಕೆ ಭದ್ರಕೋಟೆಯಾಗಿ ನಿಂತಿತು .
ಮತ್ಸ್ಯದೇಶ ತೇಲುತ್ತ ಬಂದು , ಮೊದಲಿದ್ದ ತ್ರುತ್ಸು ಸಾಮ್ರಾಜ್ಯವನ್ನು ಪೂರ್ವಕ್ಕೆ ದೂಡಿ , ಹಿಮಾಲಯ ಪರ್ವತಕ್ಕೆ ಕಾರಣವಾಯಿತು .
ಇದು ಮತ್ಸ್ಯಾವತಾರ .
ಭೃಗುಕುಚ್ಛ ಭೂಖಂಡ ತೇಲುತ್ತ ಬಂದು ಮತ್ಸ್ಯದೇಶದ ಪಶ್ಚಿಮಕ್ಕೆ ಸೇರಿಕೊಂಡಿತು .
ಇದು ಕೂಱ್ಮಾವತಾರ .
ವರಾಹಾವತಾರ ವರಹಾಟದ ಭೂಖಂಡ ತೇಲುತ್ತ ಬಂದು ಅದರ ಕೆಳಗೆ ಬೆಸುಗೆಗೊಂಡು ವಿಂಧ್ಯಪರ್ವತದ ಉದಯಕ್ಕೆ ಕಾರಣವಾದ ಘಟನೆ .
ವಿಂಧ್ಯ ಬೆಳೆಯುತ್ತ ಸೂರ್ಯನ ಗತಿಗೆ ಅಡ್ಡ ಬಂದಿತೆಂದೂ , ಅಗಸ್ತ್ಯಮುನಿಗಳು ಅದರ ಬೆಳಿಗೆ ನಿಲ್ಲಿಸಿದರೆಂದೂ ಒಂದು ಪುರಾಣಕತೆ ಇದೆ .
ನರಸಿಂಹಾವತಾರದಲ್ಲಿ ಸುಮೇರು - ಬ್ಯಾಬಿಲೋನಿಯದ ಭೂಮಿಖಂಡಗಳು Naram - sin ನ ಸ್ಮೃತಿಯೊಡನೆ ಭಾರತಕ್ಕೆ ಬಂದು , ಹಿರಣ್ಯಕಶ್ಯಪುವಿನ ನೆನಪಿನೊಡನೆ ಕಾಶ್ಮೀರವಾಗಿ ಉತ್ತರದ ತುದಿಯಾಯಿತು .
ವಾಮನಾವತಾರದಲ್ಲಿ ಬಲಿಚಕ್ರವರ್ತಿಯ ನೆನಪಿನೊಡನೆ ಬಂದ ಭೂಖಂಡ ಬಲೂಚಿಸ್ತಾನ - ಬಾಹ್ಲೀಕಗಳಾದವು .
ಒಂದು ನಡುಗಡ್ಡೆ ತೇಲಿಹೋಗಿ ಬಾಲಿ ದ್ವೀಪವಾಯಿತು .
ಪರಶುರಾಮಾವತಾರದಲ್ಲಿ ಕೊಂಕಣಪಟ್ಟಿ , ಆಸ್ಟ್ರಿಕ್ ಭೂಖಂಡ ದಕ್ಷಿಣಾಪಥವಾಗಿ ಸೇರಿಕೊಂಡವು .
ರಾಮಾವತಾರವು ಒಂದುಗೊಂಡ ಭೂಖಂಡಗಳ ಸಾಂಸ್ಕೃತಿಕ ಐಕ್ಯ ಸಾಧಿಸಿತು .
ಕೃಷ್ಣಾವತಾರದಲ್ಲಿ ದ್ವಾರಕೆ ಭಾರತದ ಪ್ರವೇಶದ್ವಾರ ಆಗಿ ಮೆರೆಯಿತು .
ಬೌದ್ಧಾವತಾರದಲ್ಲಿ ಅಹಿಂಸೆ ಭಾರತದ ಧರ್ಮವಾಯಿತು .
ಈಗ ಕಲ್ಕಿ ಅವತಾರದಲ್ಲಿ ನಾವು ಇತಿಹಾಸದ ಕೈಗೊಂಬೆಗಳಾಗಿದ್ದೇವೆ .
ನಮಗೆ ಯಾವುದೂ ಹೊಸತಲ್ಲ ; ಹೊರತಲ್ಲ .
ಸಹಿಷ್ಣುತೆ , ಸಹಬಾಳ್ವೆ , ನಮ್ಮ ಇತಿಹಾಸ - ಭೂಗೋಲಗಳಿಂದೇ ಪ್ರಾಪ್ತ ; ವಿಷ್ಣುವಿನ ` ವಿಕ್ರಮ ' ( ಅನೇಕ ಭೂಖಂಡಗಳ ಕ್ರಮಹೀನ ಬೆಸುಗೆ ) , ತತ್ಪರಿಣಾಮವಾಗಿ ಅನೇಕ ಸಂಸ್ಕೃತಿ - ಜಾತಿ - ಜನಾಂಗ - ಭಾಷೆಗಳ ತಳಸ್ಪರ್ಶಿ ಸಂಗಮದಿಂದ ಲಬ್ಧ .
ವೇದದಲ್ಲಿ ವಿಷ್ಣುಸೂಕ್ತಗಳ ವಿಷಯ ಇದೇ ತಾನೆ ? ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿ ದಧೇ ಪದಂ । ಸಮೂಳ್ಹಮಸ್ಯ ಪಾಂಸುರೇ । । ( ಸಮೂಲವಾಗಿ ನೆಲ - ಪಾಂಸು - ಬಿರಿತ ವರ್ಣನೆ .
) ಎಲ್ಲ ವೇದದ ಋಚೆಗಳೂ ಯಾಜ್ಞಿಕ - ಅರ್ಥದಲ್ಲೇ ಮಾಡಬೇಕೆಂಬ ಹಟವನ್ನು ಬಿಡುವುದಾದರೆ ಈ ಋಚೆಯಲ್ಲಿ ಕಣ್ಣೆದುರೇ ದೊಡ್ಡ ವಾಸ್ತುಶಿಲ್ಪವಾಗಿ , ಅನೇಕ ಉಚ್ಚ ಶೃಂಗಗಳಿದ್ದ ಆಕಳುಗಳಂತೆ ಹಿಮಾಲಯ ಪರ್ವತಶ್ರೇಣಿಗಳೆದ್ದುದನ್ನು ಪ್ರತ್ಯಕ್ಷ ನೋಡಿದ ದಾಖಲೆ ಇದೆ .
ಮನುವಿನ ಕಾಲದಲ್ಲಿ ನಡೆದ ಘಟನೆ ಇದು .
ವೇದಕಾಲದ ನಂತರ ಬಂದ ವಾದಪ್ರವೀಣರು ಇದು ಭೌಗೋಲಿಕ ಘಟನೆಯೆಂದು ಅರಿಯದೆ , ಶಬ್ದಗಳನ್ನು ಎಳೆದಾಡಿ ಯಜ್ಞಾರ್ಥಕ್ಕೆ ತಿರುಚಿದ್ದಾರೆ .
ಕನಿಷ್ಠ ಕಾಲಿದಾಸನ ಕವಿಹೃದಯ ಈ ಪಂಡಿತರಿಗಿದ್ದಿದ್ದರೆ , ಆ ವಿಸ್ಮಯಕರ ಘಟನೆಯನ್ನು ಚಿತ್ರಿಸಿಕೊಳ್ಳಬಹುದಾಗಿತ್ತು .
` ಪೂರ್ವಾ ಪರೋ ತೋಯನಿಧೀ ವಗಾಹ್ಯ ಸ್ಥಿತಃ ' - ` ಪೂರ್ವಪಶ್ಚಿಮ ಸಾಗರಗಳನ್ನು ದಬ್ಬಿ ( ವಗಾಹ್ಯ ) ಎದ್ದು ನಿಂತ ಹಿಮಾಲಯ ' . ಎಂಥ ಚಿತ್ರಕರಮ್ಯ ದರ್ಶನ ! " ವೇದ ವಾಕ್ಯಗಳು ದೇವವಾಕ್ಯಗಳ ಸ್ಥಾನ ಪಡೆದು ಯಜ್ಞಕ್ಕಾಗಿ ಬಳಸಲ್ಪಟ್ಟವು " ಎಂಬ ಮಾತಿಗೂ " ಎಲ್ಲ ವೇದಗಳು ಯಜ್ಞಕ್ಕಾಗಿಯೇ ರಚಿಸಲ್ಪಟ್ಟವು " ಎಂಬ ಮಾತಿಗೂ ಅಜಗಜಾಂತರ .
ವೃಶಜಾನನ ನಿಂದೆ ಋಗ್ವೇದದಲ್ಲೇ ಬಂದರೂ ಯಾವ ಯಜ್ಞಕ್ಕೆ ಉಪಯುಕ್ತ ? ವೇದಗಳು ಅಪೌರುಷೇಯ ಎಂದು ನಂಬಿದವರೂ ಕೂಡ ತಮ್ಮ ಯಜ್ಞದ ಸಫಲತೆಗಾಗಿ ಯೋಗ್ಯ ಸೂಕ್ತಗಳನ್ನು ಆಯ್ಕೆ ಮಾಡಬೇಕಾಗುತ್ತದೆ .
ಅಂಥ ಉದಾತ್ತ ಸೂಕ್ತಗಳೂ ಇವೆ . 
ಆದರೆ ಎಲ್ಲವೂ ಯಜ್ಞಕ್ಕಾಗಿಯೇ ಎನ್ನುವವರು ಕಿರಿಯಾಳ ಬುದ್ಧಿಯವರು .

ಹಟ್ಟಿಯೊಳಗಿಂದ ರೆಕ್ಕೆ ಬಡಕೊಂಡು ಓಡಿಬಂದ ಹುಂಜ , ಕಬಿದ್ದಿದ್ದ ಕಸ್ತೂರಿ ಮೇಲೆ ನೆಗೆದು ತಿಪ್ಪೆಗುಂಡಿ ಕಡೆಗೆ ಚಿಮ್ಮಿತು .
ಕಸ್ತೂರಿ ನಿಧಾನಕೆ ಕಣ್ಣುಬುಟ .
ಮಸುಕು ಹರಿಯುತಿತು .
ರಾಗಿಕಲ್ಲಿನ ಪದ ಬುಟು ಹೋಗಿದ್ದ ಗುಂಗು , ಹಂಗೇ ಮನಸಿನ ಮೂಲೆಯಲಿ ನಿಂತುಬುಟ್ಟಿತು .
ಮುಗಿಲು ಬೆಳಕು ಬುಡುತಿತು .
ಹಕ್ಕಿಗಳು ತೇಲಾಡೋದಿಕೆ ಅಣಿಯಾಗುತಿದವು .
ಮೊಗಣ್ಣನ ಹಟ್ಟಿಯಿಂದ ಗಾಂಧಾರಿತಾಯಿ ತನ್ನ ಹಿಂಡುಮರಿಗಳೊಂದಿಗೆ ಕೊಕ್್ಗರೆಯುತಾ ನೆಲಕೆರೆಯುತಾ ಈಚೆ ಬರುತಿದಳು .
ಮೂಡಲ ದಿಕ್ಕಿನಲಿ ಹಾಸಿಕೊಂಡು ಮಲಗಿದ್ದ ಬೋರೆ ಈಗ ಬದುಕು ತೆರೆಯುತಿತು .
ಕಸ್ತೂರಿ ಎದ್ದೋನು ತೂರಾಡುತಾ ತನ್ನ ಗುಡಿಸಲಿಗೆ ಬಂದ .
ರಾತುರೆ ತಾನು ಬುಟು ಹೋದ ಬಾಗಿಲು ಹಂಗೆಯೇ ಇತ್ತು . 
ಗೂಡು ಬೆಂಕಿ ಕಾಣದೆ ಹಂಗೇ ಜೂಗರಿಸುತಾ ಕುಂತಿತ್ತು .
ಊರಿನಿಂದ ಅಗಚಿ ಹಾಕಿದಂಗಿದ್ದ ಗುಡಿಸಲೊಳಗೆ ಕಸ್ತೂರಿ ಒಂಟಿಯಾಗಿ ಕುಂತಿದ್ದ .
ಆ ಮನಸು ಮಾತರ ಕುಲುಮೆಯಾಗಿತ್ತು .
ಮಗ ಏನಾದ ? ಎಲ್ಲಿಗೆ ಹೋದ ? ಇದು ತಿಳೀಬೇಕು .
ಹೇಳೋರ್ಯಾರು ? ಈ ಬೋರೆ ತಾಯಿಯೆ ? ಚಲುವರಾಯಸೋಮಿಯೆ ? ದಿಟ , ಈ ಇಬರು ಮಾತರ ಹೇಳಬೇಕು .
ಆದರೆ ಹೇಳಬೇಕಾದೋರೇ ಮಾತು ಕಳಕೊಂಡರೆ ? ತನ್ನ ಬಲ ಯಾವುದು ? ಮಗನ ದಿಟವಾದ ಇರುವ ಹುಡುಕುತಾ ಹೋದರೆ ಅದು ಒಂದಿಲ ಒಂದು ಕಡೆ ಪೊರೆ ಕಳಕೊಂಡು ಕಾಣಲೇಬೇಕು .
ಆದರೆ ಆ ನಗುನ ನೋಡೋದಿಕೆ ಮಾತರ ಆಗೋದಿಲ .
ಅದು ಉರಿಯೋ ಕೆಂಡವಾಗಿಬುಡುತದೆ ; ಚುಚ್ಚೋ ಶೂಲವಾಗಿಬುಡುತದೆ .
ಅದುನ ಸೈಸೋದು ಹರಂಕಷ್ಟ .
ಅದನ್ನ ತಾಳೋ ಶಕುತಿ ಇಲವೇ ಇಲ್ಲ . 
ಓ ! ಮಗ ಇಲ್ಲ ಅನೋದೇ ಸುಳ್ಳಾಗಿಬುಟರೆ ? ಹೂ , ಸೋಮಿ ಹಂಗೇ ಮಾಡಿಬುಡು : ಇದು ಸುಳ್ಳಾಗಲಿ ; ಇದು ಇಲ್ಲದಂಗಾಗಲಿ ; ಇದು ಕಟ್ಟು ಕಥೆ ಆಗಲಿ ; ಇದು ಕನಸಾಗಲಿ ; ಬರೀ ಕಳವಳವಾಗಲಿ - ಜೀವ ಪರಿತಪಿಸುತದೆ .
ಜೀವದ ಬಯಕೆಗೆ ಈ ಸುಳ್ಳುಗಳು ಹೆಂಗೆ ನೆರವಾಗುತವೆ ? ನಾಳೆಗೆ ನೀರೆರೆಯುತವೆ ? " ಓ ! ಚಲುವರಾಯಸೋಮಿ ಮನ್ನಿಸಿಬುಡು ಎಲ್ಲ - ಮಗನ ಮಾತರ ದೊರಕಿಸಿಕೊಡೋ ನನ್ನಪ್ಪಾ " ಕಸ್ತೂರಿ ಮೋಟುಗೋಡೆಗೆ ತಲೆ ಒರಗಿಸಿ ಕಾಲುಚಾಚಿದ .
ಈ ` ನಗುನವಾಗಿದ್ದ ನೆನಪು ಅನೋದು ಗಂಟು ಬಿಚಿಕೊಂಡ ಸಿಂಬಿಯಂಗೆ ಬಿಚಿಕೊಂಡಿತಲ : ಎಂಡು ಸಾಲಿನಿಂದ ಒಂದು ಹನಿ ಮಳೆ ಬದ್ದಿರನಿಲ .
ಗೊಟ್ಟಿನಕಾಲ .
ಜನಗಳ ಎಲ್ಲ ಹರಕೆಗಳು ಮುಗಿದಿದ್ದೋ .
ಎಲ್ಲ ಆಸೆಗಳು ಕುಸಿದಿದ್ದೋ .
ಆದರೂ ಬದುಕಬೇಕಲ - ಅದು ಬುಡದಂಗೆ ಉಸಿರ ಹಿಡಕೊಂಡೇ ಇತ್ತು .
ಊರಿನೋರು ಬೋರೆಯನೇ ಆಶರಯಿಸಿದರು .
ಅದೊಂದೇ ಊರಿಗಿದ್ದ ಕಸುವು . 
ಊರಿನ ತೆಂಕ - ಪಡುವಲ ದಿಕ್ಕಿಗೆ ಊರಿನೋರ ಜಮೀನು . 
ಅದು ಒಣಗಿ ಬೀಟೆ ಸೆಣದಿತ್ತು ; ಬಾಯಿಕಿಸಿದು ಮುಗಿಲ ಹನಿಗೆ ಕಾದು ಒರಗಿತ್ತು .
ಕಣ್ಣು ದಿಟ್ಟಿ ಕೊನೆಗೊಳ್ಳೋಗಂಟಲೂ ಬಟಂಬಯಲು .
ಉರಿ , ದಗೆ , ಹಳ್ಳದ ಸದರಿಗಿದ್ದ ತೋಟಗಳು ಸೊರಗಿ ಹೋಗಿದ್ದೊ .
ದನಕರುಗಳು ಚಕ್ಕಳ ಮೂಳೆಗೆ ಅಂಟಿಕೊಂಡು ನೇತಾಡುತ್ತಿದ್ದೊ .
ಜನಗಳ ಕಣ್ಣು ಪಾತಾಳಕ್ಕಿಳಿದಿದ್ದೊ .
ಹೊಟ್ಟೆ ಬೆನ್ನು ಸೇರಿತ್ತು .
ಬಟ್ಟೆ ಜೂಲುಜೂಲಾಗಿದ್ದೊ .
ಮನಸು ಬೆಣ್ಣೆಯಾಗಿತ್ತು .
ಬೋರೆತಾಯಿ ಮಾತರ ಬಂದೋರಿಗೆ ಏನಾದರು ಕೊಡೊ ಶಕುತಿ ಆಟೀಟು ಉಳಿಸಿಕೊಂಡಿದ್ದಳು .
ಹಳ್ಳದ ಉದ್ದಕೂ ಈಚಲಗಿಡಗಳು ಮೆತಿಕೊಂಡಂಗೆ ಬೆಳೆದಿದೊ .
ಕಸ್ತೂರಿ ತಾನು ಹಂಗರಗಡ್ಡಿ ಮುರಿಯೋದಿಕೆ ಬಂದಾಗೆಲ ಕಂಡಿದ್ದ .
ಹಂಗಾಗಿ ಈಗ ಅವನಿಗೆ ಅವೇ ಹೊಟ್ಟೆಗೆ ದಾರಿಯಾದೊ .
ಅವನು ಎಳೆಮೆಳೆಗಳ ಒಂದೊಂದಾಗಿ ಕ಼ತ್ತರಿಸುತಾ ಬಂದ . 
ಈಚಲು ಗರಿಗಳನೆಲ ಕಿತ್ತು ಬುಡ ಬುಡಿಸಿದರೆ ಒಳಗೆ ಗೆಣಸಿನಂಥ ತಿಳ್ಳು .
ಅದು ಬೆಲ್ಲದಂಗೆ ರುಚಿ , ಕಸ್ತೂರಿ ರುಚಿಗಾಗಿ ಈ ಕಾಯಕ ಹಿಡಿಯನಿಲ .
ಉದರ ಅನ್ನೋದು ಒಳ್ಳೆ ಉಡು ಹಿಡಿದಂಗೆ ಹಿಡಿದಿತ್ತು .
ಒಂದು ದಿವಸ ಹೊತಾರೆಯೇ ಹೋಗಿ ಗೆಡ್ಡೆ ಕಡಿದು ತಿಳ್ಳು ಕಟಿಕೊಂಡು ಬಂದು , ತಿನುತಾ ಕುಂತಿದ್ದ .
ಅಲ್ಲಿಗೆ ಗನಂಧಾರಿ ಜೂಗರಿಸುತಾ ಬಂದ .
ಕಸ್ತೂರಿ ` ಬಾಣ್ಣ ' ಅಂತ ಕರೆದು ಕೂರಿಸಿದ .
ಗನಂಧಾರಿ ಕೂರುತಿದಂಗೇ ತನ್ನ ಹೊಡಬಾಳಿನ ಗೋಳು ಸುರುಮಾಡಿದ .
ತನ್ನ ಮನೆ ಒಲೆ ಕಚ್ಚಿ ಎಂಟು ಅಂದ .
ಮಕ್ಕಳು ಕಾಫಿಸೀಮೆ ಕಡೆಗೆ ಅಂತ ಕಣ್ಣೀರು ಹಾಕಿದ .
ಇವತ್ತಿಲ್ಲ ನಾಳೆ ಹೇಳೋಗಿ ಆಗಲೇ ತಿಂಗಳೊಪ್ಪತ್ತು ಕಳೀತು ಇನೂ ಯಾವ ಸುದ್ದಿನೂ ಬಂದಿಲ ಅಂತ ಗೋಳಾಡಿದ .
ಎಲ್ಲಿಗೆ ಯಾವಾಗ ಬಂದು ಗಂಡ ತಿಳೀವಲ್ಲದು ಅಂತ ನಿಟುಸಿರುಬುಟ .
ಅವನಿಗೆ ಭರವಸೆ ಮುಗಿಯುತಾ ಬಂದಿತ್ತು .
ಕಸ್ತೂರಿ ಮನವ ಹಿಡಿಮಾಡಿಕೊಂಡು ಹಂಗೇ ಗನಂಧಾರಿಯ ನೋಡಿದ . 
ಎಂಥ ಆಳು ಹೆಂಗಾಗಿ ಹೋಗ್ಯವನೆ .
ಐದು ಗಂಡುಮಕ್ಕಳ ಹುಟಿಸಿದರೂ ಅಗುತುಕೊಂಡ ದರಿದರತನ ಅರುಗಾಗಿಯೇ ಇಲ .
ಹಂಗಿದರೂ ಗನಂಧಾರಿ ತನ್ನ ಗನಂಧಾರಿತನ ನಿಲಿಸಿದೋನೂ ಅಲ್ಲ . 
ಎಲ್ಲಿ ಕೂರಲಿ , ಯಾರೇ ಅಪ್ಪಂಥೋರು ಇರಲಿ , ತೊಡೆ ಮೇಲೆ ತೊಡೆ ಹಾಕಿ ನುಲುಕೊಂಡಂಗೆ ಕೂರುತಿದ .
ಒಂದು ಸಲ ಸಾನುಭೋಗರು ಮಾದನ ಕೈಲಿ ರೈತಾಪಿ ಜನಗಳೆಲ ಬಂದು ಕಂದಾಯ ಕಟಬೇಕು ಅಂತ ಊರೊಳಗೆಲ ಸಾರಿಸಿ , ಕಂದಾಯ ವಸೂಲಿಗಾಗಿ ಕಟ್ಟೆ ಮೇಲೆ ಬಂದು ಕುಂತಿದರು .
ಎಲ್ಲರಂಗೆ ಗನಂಧಾರಿಯೂ ಬಂದು ಎಟುಗೊಳಯಿದ್ದ ಕಲ್ಲಿನ ಮೇಲೆ , ತೊಡೆ ಮೇಲೆ ತೊಡೆ ನುಲಕೊಂಡು ಕುಂತ . 
ಒಬೊಬರ ಅವಹಾಲು ಕೇಳಿಕೊಂಡು ಫೈಸಲ್ ಮಾಡುತಾ ಬಂದ ಸಾನುಭೋಗರು ಗನಂಧಾರಿ ಕಡೆ ತಿರುಗಿದಾಗಲೂ ಅವನು ತೊಡೆ ನುಲಿಕೊಂಡೇ ಕುಂತಿದ್ದ .
ತನ್ನ ಎದುರಿಗೂ ಹಂಗೆ ಕುಂತಿದ್ದ ಕಂಡ ಸಾನುಭೋಗರು ಅವನ ಛೇಡಿಸಿ " ಎಲ್ಲಯ್ಯ ಘನಂಧಾರಿ ನಿನ್ನ ಕಂದಾಯ ? ಎಲ್ಲರಂಗೆ ಘನಂಧಾರಿನೂ ಕೂಡ ಕೇಳಿಸ್ಕೊಂಡೇ ಕೊಡಬೇಕೇನೋ ? " ಅಂದರು .
ಅಲ್ಲಿಗೆ ನಿಂತಿತು .
ಮರಿದ್ಯಾವ ಅನೋ ಮೂಲ ಹೆಸರಿಗೆ ಬದಲು ಉರೂಫ್ ಗನಂಧಾರಿ ಅಂತಲೇ ಕರೆಯೋದಾಯಿತು .
ಈಗ ಸಾನುಭೋಗರ ಹಳೆ ಖಾತೆ ತೆಗೆದು ನೋಡಿದರೂ ಉರೂಫ್ ಗನಂಧಾರಿ ಅಂತಲೇ ಅದೆ .
ಹೊಟ್ಟೆ ಅನೋದು ದೊಡ್ಡ ಕಟ್ಟೆ . 
ಈ ಹಾಳು ಹಸಿವು ಹೆಂಗೆ ಹರಿದು ತಿಂದು ಬುಡುತದೆ ಅಂತ ಮರುಗಿದ ಕಸ್ತೂರಿ , ತಾನು ತಂದಿದ್ದ ಈಚಲುಗಿಣ್ಣ ಅವನಿಗೂ ಕೊಟ .
ನಾಳಿಕೆ ನನ್ನೊಂದಿಗೆ ಬಾ ಅಂತಲೂ ಕರೆದ .
ಕಸ್ತೂರಿಯ ಜೊತೆಗೆ ಗನಂಧಾರಿ ಒಬ್ಬನಾದ .
ಎಂಡು ದಿವಸ ಕಳೆದೊ . 
ನಾಕು ಜನವಾದರು .
ನಾಕು ದಿವಸ ಉಳ್ಳಿದೊ .
ಎಂಟು ಮಂದಿಯಾದರು .
ತಿಂಗ಼ಳೊಪ್ಪತ್ತು ಕಳೆಯಿತು .
ಊರಿಗೂರೇ ಮೊಗಚಿಕೊಂಡಿತು .
ಇನೊಂದು ವಾರದೊಳಗಾಗಿ ಅಗಾಂತರವನೇ ಮೆತಿಕೊಂಡಿದ್ದ ಈಚಲುಗುತ್ತಿಗಳು ಬುಡ ಕಳಕೊಂಡು ನೆಲಕ್ಕುಳ್ಳಿ ಬಿಸಿಲಿನ ಬೇಗೆಗೆ ಒಣಗಿ ವಾಟಗೆರೆ ಹಿಡಿದೊ .
ಅದೇ ಹಳ್ಳದ ದಂಡೆಯಲಿ ಮೈಲಿಗಟ್ಟಲೆ ಪಾಸಲು ಭೂತಾಳಗಿಡಗಳು ಬೆಳೆದಿದ್ದೊ .
ಈಚಲಗಿಡ ತಿಂದು ಮುಗಿಸಿದ ಗನಂಧಾರಿ ಒಂದು ದಿವಸ ಭೂತಾಳ ಗಿಡದ ಗೆಡ್ಡೆ ಅಗೆದ . 
ಅದು ಈಚಲ ತಿಳ್ಳಿನೋಟು ರುಚಿ ಆಗದಿದರೂ ತಿನುವಂಗಿತ್ತು .
ಕಸ್ತೂರಿ , ಗನಂಧಾರಿ ಈ ಭೂತಾಳೆಗೆಡ್ಡೆಗೆ ತಿರುಗಿಕೊಂಡರು .
ವಾರವೊಪ್ಪತ್ತಿಗೆ ಊರಿನೋರ ಹಸಿವಿಗೆ ಭೂತಾಲೆ ಗಿಡಗಳು ತಿಳ್ಳು ಕಳಕೊಂಡು ಮುರಿದುಬಿದ್ದು ಒಣಗಿ ಹೋದೊ .
ಹಸಿವಿನ ತಾಪ ತಾಳೋದಿಕೆ ಆಗದ ಜನಗಳು ಬೋರೆಗೆ ಮೊಗಚಿಕೊಂಡರಲ - ಕಾರೆಗುತ್ತಿ ಮುಗಿಸಿದರು .
ಬಿದುರುಕಳ್ಳೆ ಮುರಿದು ಬರಿದು ಮಾಡಿದರು .
ಅತ್ತಿಮರ , ಮಾವಿನಮರ , ಹಲಸಿನಮರ , ನೇರಳೆಮರಗಳ ಹುಡುಕಿ ಕಾಯಿ ಹೀಚು ಚೊಟ್ಟು ಹೂಗಾಯಿಗಳನೂ ಬುಡದಂಗೆ ಸವರಿಕೊಂಡರು .
ಹುಣಸೆಸೊಪ್ಪು , ಸೀಗೆಸೊಪ್ಪು , ಅವರಕೆಸೊಪ್ಪು , ಉತ್ರಾಣೆಸೊಪ್ಪು , ಚುಜ್ಜಲಸೊಪ್ಪು ಅಂತ ಆಡುಮೇಯೊ ಸೊಪ್ಪನೂ ಬುಡದೆ ತರೆದುಕೊಂಡು ತಂದು ಬೇಯಿಸಿ ಬೇಯಿಸಿ ತಿಂದರು .
ನರಮನುಷರ ಹಸಿವಿನ ಬೆಂಕಿ ಬಿದ್ದ ಬೋರೆ ಬರಬರತಾಗಿ ಹೋಯಿತು .
ಕಟ್ಟೆಹಿಂದಲ ಹಳ್ಳದಂಚಲಿ ತೋಟತುಡಿಕೆ ಇದ್ದ ಮೋಟಪ್ಪನೋರು , ಸದ್ರಪ್ಪನೋರು , ಸುಂದ್ರಯ್ಯನೋರು , ಸಾನುಭೋಗರು , ಸತ್ಗಪ್ಪ ಅಂಥೋರು ತಮ್ಮ ಸಂಸಾರವ ಸುಮಾರಾಗಿ ಸಾಗಿಸುತಿದು ಬುಟರೆ ಉಳಿದ ಹೊಲಗದ್ದೆ ಇದ್ದ ಕುಳಗಳೂ ಒಂದು ದಿವಸಕೆ ಆಗೋದ ವಾರವೊಪ್ಪತಿಗೆ ಮಾಡಿಕೊಂಡು ಸಾಲಸೋಲದಲಿ ಸಂಸಾರವ ಹೊಳ್ಳಾಡಿಸುತಿದರು .
ಏನೂ ಇಲ್ಲದ ಜನ ಒಬೊಬರಾಗಿ ಊರು ಬುಡತೊಡಗಿದರು .
ಕೈಕಸಬು ಇದರೂ ಅದನು ಬಳಸಿಕೊಳ್ಳೋ ಜನ ಇಲ್ಲವಾದ ಮೇಲೆ ಕಸ್ತೂರಿಯೂ ನಿತುರಾಣಗೊಂಡ .
ತನ್ನ ಅಪ್ಪ ಸತ್ತಾಗ ಆಶರಯ ಅಂತ ಕೊಟ್ಟೋರು ಮೋಟಪ್ಪನೋರು .
ಅವರ ಬಳಿ ಹೋದ . 
ತಾನೂ ದೇಸಾಂತರ ಹೋಗಿಬುಡೋದಾಗಿ ಹೇಳಿಕೊಂಡ .
ಅವರು " ಇರೋನು ಒಬ್ಬ , ಒಂದ್್ಹೊಟ್ಟೆ ಹೊರೆಯಾಕ್ಕೆ ಅಲ್ಲೀಗಂಟ ಹೋಗ್್ಬೇಕಾ ? ಎಂಥ ಮುಟ್ಠಾಳ ಮಾತಾಡ್್ತೀ ? ಮಂಗಳಾರಸಂತೆ , ಬಾರೆ ಸಂತೇಲಿ ಎಂಡೆಂಡೇ ಮಡ್್ಕೆಗೊಳು ಹೋದ್್ರೂ ನಿನ್ ಹೊಟ್ಟೆಪಾಡು ನೀಗುತ್ತಪ್ಪ , ಇರು ನೋಡಾವ ಹಿಂಗೆ ಇದ್ದಾತಾ ? " ಅಂತ ಸಮಾಧಾನ ಮಾಡಿದರು .
ಆಮೇಲೆ , ಸಂತೆ ಸಂತೆಗೆ ತಿರುಗೋದು ಹೆಚ್ಚಾಯಿತು .
ಹಳ್ಳಿಹಳ್ಳಿ ಸುತ್ತೋದು ಹೆಚ್ಚಾಯಿತು .
ಆದರೂ ಮೋಟಪ್ಪನೋರು ಹೇಳಿದಂಗೇನೂ ಹೊಟ್ಟೆಪಾಡು ಸುಲಭ ಆಗಿರನಿಲ .
ಅಂಥ ಒಂದು ದಿವಸ ಬಾರೆಸಂತೆಗೆ ಹೋಗಿ ಬರುತಿದ .
ಅವತು ಒಂದೇ ಒಂದು ಕುಡಿಕೆಯೂ ಮಾರಾಟ ಆಗಿರನಿಲ .
ಹಂಗಾಗಿ ಒಪ್ಪೊತ್ತಿಗೆ ಒಲೆ ಕಚ್ಚೊ ಹಂಗೂ ಇರನಿಲ .
ಹೊತಾರೆ ಹೊತುಕೊಂಡು ಹೋಗಿದ್ದ ಕಲ್ಲಿಯ ಬಿಚ್ಚದಂಗೆ ಹಂಗೇ ಹೊತುಕೊಂಡು ತರುತಿದ .
ಎಂಡು ದಿವಸದಿಂದ ಸರಿಯಾಗಿ ಹೊಟ್ಟೆತುಂಬ ಉಂಡಿರನಿಲ .
ಭಾಳ ಆಯಾಸ ಆಗಿತ್ತು .
ಹೊರೆ ಹೆಗಲ ಜಡಿಯುತಿತು .
ಇದಕ್ಕಿಂತಲೂ ಹೆಚ್ಚು ಮಡಿಕೆಗಳ ಕಲ್ಲಿಗೆ ತುಂಬಿಕೊಂಡು ಹೊತಿದುಂಟು .
ಆ ಕಲ್ಲಿಯ ಕ಼ಾಲುಭಾಗವೂ ಈ ಅಡ್ಡೆಯಲಿ ಮನುಷನಿಗೆ ಚಿಂತೆ ಮುಪ್ಪು ತಂದುಬುಡತದೆ ಅಂತ ಅಪ್ಪ ಆಗಾಗ ಹೇಳುತಿದ .
ಹಸಿವು ಹಂಗೇ ಹಿಂಡಿಹಿಪ್ಪೆ ಮಾಡಿಬುಡುತದೆ ಅಂತ ಅಪ್ಪ ಹೇಳುತಿದ .
ತನ್ನ ಪಾಲಿಗೆ ದಿಟವೇ ಆಗಿತ್ತು .
ಮೊನ್ನೆ ದಿವಸ ಅರುದ ಪಾವು ರಾಗಿ ಹಿಟ್ಟನಾದರು ಈಸಿಕೊಂಡು ಬರಾನೆ ಅಂತ ಮೋಟಪ್ಪನೋರ ಮನೆಗೆ ಹೋಗಿದ್ದ .
ಅವರು ಇರನಿಲ . 
ಅವರ ಸೊಸೆ ಸಕುಂತವ್ವ " ಏನೋ ಕಸ್ತೂರಿ " ಅಂತ ಹೊರಬಂದೋಳು ಅಂತ ಅಂದಳು .
ಕಸ್ತೂರಿ ತಿರುಗ ಬಾಯಿಬುಡನಿಲ .
ದುಡಿದುಂಡ ಜೀವ ಅವನದು .
ತಿರಿದುಂಡು ಅಪ್ಪನ ಕಾಲದಿಂದಲೂ ಬಂದಿಲ . 
ಭೋ ಇರುಕಾಯಿತು .
ಊರಲಿ ತನಗೆ ಬೇಕಾದ ತನುವಾದ ಮನೆಯಿದು .
ಮಡಿಕೆ ಕೆಲಸ ಇಲ್ಲದ ಸಮಯದಲಿ ಕೂಲಿನಾಲಿಗೆ ಅಂತ ಬರುತಿದೂ ಈ ಮನೆಗೇ . 
ತನ್ನ ಹೆಂಡತಿ ಸತ್ತಾಗ ಈ ಊರಿಗೆ , ತನ್ನ ಹಟ್ಟಿಗೆ ಕಾಲಿಡೋದಿಕಾಗದೆ ನಾಕು ಇರುಳು ನಾಕು ಹಗಲು ಬೋರೆ ಮೇಲಿನ ಮುತುಗದ ಮರದಂಡಿ ಮಲಗಿದಾಗ ಬಂದು ಕರಕೊಂಡು ಬಂದೋರು ಈ ಮನೆಯೋರು .
ಹೆಂಡತಿ ಕಳಕೊಂಡ ದುಕ್ಕಕೆ ಬಡ್ಡೀಮಗ ಏನಾದರು ಹೆಚ್ಚುಕಮ್ಮಿ ಅಂತ ನಾಕುದಿವಸ ತಮ್ಮ ಮನೆಯಲೇ ಇಟುಕೊಂಡು ವಿವೇಕ ಹೇಳಿದರು .
ಆ ಬಳಕೆ ಇದುದರಿಂದಲೇ ಇವತ್ತು ಬಂದು ಕೇಳಬೇಕಾಯಿತು .
ಆದರೆ ಎಲ್ಲ ಕಾಲಕೂ ಎಲ್ಲರೂ ಅಯ್್ತಾರೆ ಅಂತ ಹೆಂಗೆ ನಚ್ಚೋದಿಕೆ ಆಯ್್ತದೆ ? ಈಗ ತನ್ನ ಕಾಯಕದಿಂದ ಬದುಕೋದಿಕೆ ಆಗೋದಿಲ .
ಉಣ್ಣುವಂಥ ಪುಣ್ಯಾತ್್ಮರಿಗೆ ಅಡೋದಿಕೆ ; ಜಲದ ಕಣ್ಣಲಿ ಜಮೀನು ಮಡಗಿರುವಂಥ ಭಾಗ್ಯವಂಥರಿಗೆ ನೀರು ಹುಯ್ಯೋದಿಕೆ ಮಡಿಕೆಗಡಿಗೆ ಮಾಡಿಕೊಡೊ ಕಸುಬು ಇದು . 
ಆದರೆ ಹಂಗೆ ಉಣ್ಣೋ ಹಟ್ಟ , ಕುಡಿಯೋ ನೀರ ಆ ದೇವೇಂದ್ರಾಯ ಕಿತುಕೊಂಡ ಮೇಲೆ ತನ್ನ ಕಸುಬು ಕಟಿಕೊಂಡು ಯಾರಿಗೇನು ಆಗಬೇಕಾಗ್ಯದೆ ? ಇದುಬುಟು ಬೇರೆ ಕೆಲಸ ಮಾಡಾನೆ ಅಂದರೆ ಯಾವ ಕೆಲಸ ಮಾಡೋದು ? ಮಳೆ ಬಿದ್ದರೆ ಹೊಲ ಉಳುಸುತಾರೆ .
ತೋಟ ಅಗೆಸುತಾರೆ .
ಗದ್ದೆ ಮಾಡಿಸುತಾರೆ .
ಕಳೆ ಕೀಳಿಸುತಾರೆ .
ಬದ ಕೊಚ್ಚಿಸುತಾರೆ .
ಸೌದೆ ಒಡೆಸುತಾರೆ .
ಚರಂಡಿ ತೋಡಿಸುತಾರೆ .
ಹುಲ್ಲು ಕೀಳಿಸುತಾರೆ .
ಹೊರೆ ಹೊರೆಸುತಾರೆ .
ತಂಗಳಕೆ ರೊಟ್ಟಿ ಕೊಡುತಾರೆ .
ಸಂದೆಗೆ ದಿನಸಿ ಅಳೆಯುತಾರೆ .
ಆದರೆ ಇದೆಲಕೂ ಬೇಕಾದ ಮಳೆಯೇ ಇಲ್ಲವಾದರೆ ? ತಾನು ಇನು ಈ ಊರಿಗಂಟಿ ಕರೋದರಲಿ ಯಾವ ಭಾಗ್ಯೇವು ಅದೆ ? ಬದುಕು ಬೇಕು ಅಂದರೆ ಎಲ್ಲಾದರು ಬದುಕಿಗೆ ಆಧಾರ ಆಗೋವಂಥ ಜಾಗ ಹುಡಿಕೊಂಡು ಹೋಗಬೇಕು .
ಹೋಗೇಬುಡವಾ ಅಂದರೂ ಆಗುತಾ ಇಲ್ಲ . 
ಕಿತ್ತ ಹೆಜ್ಜೆಯ ಮುಂದಕೆ ಎತ್ತಿ ಇಡೋದಿಕಾಗೋದಿಲ .
ಯಾವುದು ಹಿಂಗೆ ಹಿಡಿದು ಎಳೀತಾ ಅದೆ ? ಈಟೀಟೇ ಇಂಗಿದರೂ ಕಡ್ಡೆಂಡು ತುಂಡಾದಂಗೆ ಈ ಊರಿನ ಸಂಬಂಧ ಆಗುತಾಯಿಲ , ಯಾಕೆ ? ಕಸ್ತೂರಿ ಒದ್ದಾಟ ಹೆಚ್ಚಾಯಿತು .
ಮನಸು ಕಡುಪು ಕಳಕೊಂಡಿತು .
ಹಂಗಾಗಿ ಆಯಾಸ ಏರಿ ಕಣ್ಣಿಗೆ ಬವಳಿ ಬಂದಂಗಾಯಿತು .
ಹಾದಿ ಪಕ್ಕದಲೇ ಇದ್ದ ಗೊಬ್ಬಳಿ ಮರದಂಡಿಗೆ ಹೋಗಿ ಅಡ್ಡೆ ಇಳುಕಿ ಕುಂತುಕೊಂಡ .
ತಲೆಗೆ ಕಟಿಕೊಂಡಿದ್ದ ಜಿಂಗಟ ಬಿಚ್ಚಿ ಗಾಳಿ ಹಾಕೊಂಡ .
ಮಳೆ ಬೆಳೆ ಆಗಿ ಸುಖಮಕ ಆದರೆ ತಿರುಗಿ ಇತ್ತ ಬರಬೌದು ಅಂತ ಅಂದುಕೊಂಡ .
ಮರದ ಆಚೆ ಬದಿಯಿಂದ ಏನೋ ಸಣ್ಣಗೆ ನರಳುವಂಗೆ ಕೇಳಿಸಿತು .
ಅತ್ತ ಕಿವಿಗೊಟ್ಟು ಆಲಿಸಿದ .
ದಿಟ , ಎಳೆಮಗುವಿನ ದನಿಯಂಗಿತ್ತು .
ಎದ್ದು ಹೋದ .
ಉಣ್ಣಿಮೆಳೆಯ ಕೆಳಗೆ ಹರಕಲು ಪವಡೆ ಮೇಲೆ ಮಗುವೊಂದು ಬಿದ್ದಿತ್ತು .
ಇವನು ಸುತಮುತ ನೋಡಿದ .
ದಾರಿಹೋಕರು ಮೈನೀರುಕಡೆಗೂ ಆಚೆಕಡೆಗೂ ಹೋಗಿರಬೇಕು ಅಂತ ಕಾದ . 
ಮಗು ಅತ್ತು ಅತ್ತು ಸಣ್ಣಗೆ ನಳ್ಳುತಿತು .
ಬೇಲಿಯಾಚೆ ಹೋಗಿ ಕೂಗು ಹಾಕಿದ . 
ಯಾರೂ ಓಗೊಳನಿಲ .
ಮಗುವ ತನ್ನಿಂದ ನೋಡೋದಿಕಾಗನಿಲ .
ಎತಿಕೊಂಡು ಬಂದ . 
ತನ್ನ ತೊಡೆ ಮೇಲೆ ಹಾಕೊಂಡು ಅದ ತಟ್ಟುತಾ ತಾಸುಗಟ್ಟಲೆ ಕಾದ . 
ಮಗು ನಳ್ಳೋದು ನಿಲ್ಲನಿಲ .
ಯಾರೂ ಬರನಿಲ . 
ಈ ಮಗುವ ಏನು ಮಾಡೋದು ? ತಾನು ತಕೊಂಡು ಹೋಗೋದೆ ? ಇಲ್ಲಾ , ಇಲ್ಲೇ ಬುಡೋದೆ ? ಸುಮಾರು ಹೊತ್ತು ಏಕಾನ ಹಾಕಿದ . 
ಮಗು ಅತ್ತು ಅತ್ತು ಸುಸ್್ತಾಗಿದ್ದರಿಂದ ಇವನ ತೊಡೆ ಮೇಲಿನ ಕುಲಕಾಟಕೆ ಬೆಪ್ಪಾಗಿ ಹಂಗೇ ನಿದ್ದೆಹೋಯಿತು .
ಮಗು ಮಕವನೇ ದಿಟ್ಟಿಸಿದ .
ಹುಟ್ಟಿ ನಾಕೈದು ದಿವಸ ಆಗಿರಬೌದು .
ಗಂಡು ಮಗು .
ನಿದುರೆಯೊಳಗೆ ನೋವ ನುಂಗುತಿತು .
ಅದ ನೋಡಿ ಕಳ್ಳು ಚುರು ಚುರು ಅಂತು . 
ಯಾರ ಪಾಪಕೆ ಈ ಮಗು ಫಲ ಉಣುತಾ ಅದೆ ? ಅವರು ಎಂಥ ಪಾಪಿಷ್ಠಗಳು ? ತನಗೆ ಇಂಥಾದೊಂದು ಮಗು ಆಗಿದ್್ರೆ ತನ್ನ ಹೆಂಡತಿ ಏಟು ಹೆಮ್ಮೆ ಪಡುತಿದಳೊ ? ತಾನು ಹೆಂಗೆ ಹೊತ್ತು ಮೆರೆಸುತ್ತಿದನೊ ? ಒಬ್ಬರಿಗೆ ಬೇಕು ಇನೊಬರಿಗೆ ಬ್ಯಾಡ .
ಮೊನ್ನೆ ದಿವಸ ನೋಡು ನೋಡುತನೇ ಬೋರೆ ಮೇಲೆ ಮರಿ ಹಾಕಿದ ತನ್ನ ಕಂಡರೂ ಹೆದರದೆ ಹೆಂಗೆ ತನ್ನ ಮರಿಯನೂ ಬುಡದಂಗೆ ಸಾಗಿಸಿಕೊಂಡು ಹೋಯಿತು .
ಈ ನರಮನುಷರು ಅಂಥ ಮೃಗಗಳಿಗಿಂತಲೂ ಕಡೆಯಾಗಿ ಹೋದರಾ ? ಕಸ್ತೂರಿಗೆ ಭೋ ವ್ಯಸನವಾಯಿತು .
ಹೆತ್ತ ಮಗುವ ಹಾದಿಗೆ ಎಸೆದು ಹೋಗುವಂಥ ಮನಸುಗಳೂ ಅವೆ ಅಂದರೆ ಅವು ಮನುಷರವು ಮಾತರ ಆಗಿರೋದಿಲ .
ತಾನು ಈ ಮಗುವ ಸಾಕುತೀನಿ ಅಂತ ದುಡ ಮಾಡಿಕೊಂಡ .
ತನ್ನ ಹೆಂಡ್್ತಿ ಆಸೆಯ ಹಿಂಗಾದರೂ ಬೆಳೆಸಿ , ಉಳಿಸಿಕೊಳುತೀನಿ ಅಂದುಕೊಂಡ .
ಅವಳು ಮಗುವಿಗಾಗಿ ಪರಿತಪಿಸಿದ್ದ ಈ ಜನುಮದಲಿ ಮರೆಯನಾರನಲ .
ಅವತ್ತು ಗಂಡಹೆಂಡತಿ ಇಬರೂ ಮುಂಜಾವಿಗೇ ಎದ್ದು ಹಂಗರಗಡ್ಡಿ ತರೋದಿಕೆ ಹೋಗುವಾ ಅಂತ ಇರುಳೊತ್ತೇ ಮಾತಾಡಿಕೊಂಡಿದರು .
ತಿಮ್ಮು ಕೋಳಿ ಕೂಗೋ ಹೊತ್ತಿಗೇ ಎದ್ದು ರೊಟ್ಟಿ ತಟಿಕೊಂಡಳು .
ಕಸ್ತೂರಿ ಕುಡಲು ಮಸಕೊಂಡು ಸೊಂಟಕೆ ಸಿಗಸಿಕೊಂಡ .
ಅವರು ದಡಗಳಿ ಬುಗದ ಕಡೆಗೆ ಬಂದರು . 
ಈ ಕಡೆ ಕುರುಚಲು ಗಿಡಗಳು ಅಪಾರ .
ಅಲೊಂದಿಲೊಂದು ಮರಗಳು ಮಾತರ , ಒಡ್ಡಿನ ಕಾಲದಲಿ ದಡಗಳಿ ಜನ ತೂಪರದೆಲೆ , ಮುತುಗದೆಲೆಗಳಿಗೆ ಇತ್ತ ಬರುತಿದರು .
ಉಳಿದೊಂಬ್ಬೊತ್ತು ಕಾಲದಲಿ ಇತ್ತ ಯಾರೂ ಸುಳಿಯೋದಿಲ .
ಚಿಕ್ಕ ತೊರೆಯೂ ಅಲ್ಲಿ ಹರಿಯೋದರಿಂದ ಹುಲ್ಲೆ ನರಿಗಳಂಥ ಪ್ರಾಣೆಗಳು ಅವೆ . 
ಗಂಡ ಹೆಂಡರು ಬಿಸಿಲು ಏರುವ ಮೊದಲೇ ಹಂಗರಗಡ್ಡಿ ಮುರಿದು ಬಲವಾದ ಒಂದೊಂದು ಪಿಂಡಿ ಕಟಿದರು .
ಆ ಪಿಂಡಿಗಳ ನೆರಳಿಗೆ ಮಡಗಿ ತಾವು ಮುತುಗದ ಮರದಂಡಿ ಕುಂತರು .
ಅದೊಳ್ಳೆ ಕೊಡೆ ಬಿಚಿದಂಗೆ ಹಂಡಿಕೊಂಡು , ಎಲೆ ಉದುರಿ ಮೈತುಂಬ ಕೆಂಪನೆ ಹೂ ತುಂಬಿಕೊಂಡು ನಿಂತಿತ್ತು .
ಹೊಟ್ಟೆ ಚುರುಚುರು ಅನುತಿತು .
ಕಸ್ತೂರಿ ದೊಡ್ಡದೊಡ್ಡ ಮುತುಗದ ಎಲೆ ಹುಡುಕಿ ಕಿತುಕೊಂಡು ದೊನ್ನೆಮಾಡಿ ಕೆಳಗಡೆ ಹರಿಯುತಿದ ತೊರೆಯಿಂದ ನೀರು ತಂದ .
ತಿಮ್ಮು ಗಂಟು ಬಿಚ್ಚಿ , ರೊಟ್ಟಿ ನಂಜಿಕೊಳುವುದಕೆ ಹುರಿದಕರ್ಮೀನು ಕೊಟಳು .
ತೆಳ್ಳಗೆ ಸುಟ್ಟ ರಾಗಿ ರೊಟ್ಟಿಗೂ ಹುರಿದು ಹದ ಮಾಡಿದ್ದ ಕರ್ಮೀನಿಗೂ ಹೊಂದಿಕೊಂಡು ಹಸಿದ ನಾಲಿಗೆಗೆ ಬಲು ರುಚಿ ಏರಿತ್ತು .
ಇಬರೂ ನಾಲಿಗೆ ಚಪ್ಪರಿಸಿಕೊಂಡು ತಿಂದರು .
ಒಬರ ರೊಟ್ಟಿ ಮುರುಕ ಒಬರು ಕಿತುಕೊಂಡು ತಿಂದರು .
ಕೊನೆ ಮುರುಕು ಕಿತುಕೊಂಡ ಕಸ್ತೂರಿಯ ಅನ್ಯಾಯವ ಸೈಸದೆ , ಅದನ್ನ ಅವನಿಗೆ ಬುಡಬಾರದು ಅಂತ ತಿಮ್ಮು , ಬಾಯಿಗೆಸೆಯಲು ಹೋದಅವನ ಕೈನ ಕಬಕನೆ ಹಿಡಕೊಂಡಳು .
ತಾನೂ ಆ ಮುರುಕ ಅವಳಿಗೆ ಕೊಡಬಾರದು ಅಂತ ಕೈಕಿತುಕೊಂಡು ಎದ್ದು ಓಡಿದ . 
ಅವಳೂ ಹಿಂದಟಿದಳು .
ಅದ ಕಂಡ ಅವನು ಸಱ್ರನೆ ಮರ ಏರಿ ಕೊಂಬೆ ಮೇಲೆ ಕುಂತ .
ತಿಮ್ಮು ಕೆಳಗೆ ಉಳಿದಳು .
ಮುತುಗದ ಹೂವ ಕಿತ್ತು ಕಿತ್ತು ಅವಳ ಮೇಲೆ ಎಸೆಯತೊಡಗಿದ .
ಇನು ಗಂಡ ಬಗ್ಗೋದಿಲ್ಲ ಅಂತ ಅರಿತ ತಿಮ್ಮು ಒಕ್ಕಡೆ ಮುನಿದು ಕುಂತಳು .
ಕಸ್ತೂರಿ ಕಿತ್ತು ಹಾಕಿದ್ದ ಹೂಗಳು ಹಾಸಿ ಹಂಡಿದ್ದೊ ಅವುಗಳ ನಡು ಮಧ್ಯೆ ಮೋರೆ ಇಳೇ ಬುಟುಕೊಂಡು ಇಲ್ಲದ ಹುಸಿಮುನಿಸು ನಟಿಸುತಾ ಕುಂತಿದ್ದ ತನ್ನೋಳ ನೋಡಿ ನೋಡಿ ಹೂವು ಕಿತ್ತು ಅವಳತ್ತ ಎಸೆಯುತಾ ಎಸೆಯುತಾ ಕಸ್ತೂರಿ ಮೈಮರೆತ .
ಬೋರೆಯ ಇಳಿಜಾರು ಸೆರಗಿನಲಿ ಅಲ್ಲಲೇ ಹಸಿರು ಚಿಕ್ಕೆ ಇಟ್ಟಂಗೆ ಹಂಡಿಕೊಂಡಿದ್ದ ಕುರುಚಲು ಗಿಡಗಂಟೆಗಳು ಒಡಲಲಿ ಕೆಂಪನೆ ಬಿರಿದು ಒಲಿದಾಡುತಿದ ಮುತುಗದ ಮರದಂಡಿಯ ಹೂಗಳ ಮಧ್ಯೆ ಹುಸಿಮುನಿಸು ತೋರುತಾ ಚೋಟೆಯ ಅತ್ತಿತ್ತ ವಾಲಾಡಿಸುತಾ ಕುಂತಿದ್ದ ವೈಯಾರಿ .
ಕಸ್ತೂರಿಗೊಂದು ಪದವಾಯಿತು .
ಅವನ ಕೊರಳು ತನಗೆ ತಾನೇ ದನಿ ತಿರುಗಿತು : ಅಂದಕೆ ಅತ್ತೆ ಮಗಳು | ಚಂದಕೆ ಮಾವನ ಮಗಳು ಗೊಂಬೆ ಚಿತ್ತಾರದ ಮನವೊಲಿದೋಳ ಗೊಂಬೆ ಚಿತ್ತಾರದ ಮನವೊಲಿದೋಳ ಮನೆ ಮುಂದೆ ಹೆಜ್ಜೆ ಹೆಜ್ಜೆಗೆಲ್ಲ ಕೆಂಪಾನೆ ಮರಿದೀಪ | | ಕುರುಚಲುಗಿಡಗಳ ನಿಗುರಿ ನಿಂತ ಮರಗಳ ಆಚೆ ಕಡೆಯಿಂದ ತಾವೂ ದನಿ ತಿರುಗಿದ ಬೋರೆ ತಿಳಿ ಮುಗಿಲು ಹಕ್ಕಿಗಳು ತಿಮ್ಮುನ ತಿವಿದು ಹಂಗಿಸಿದವು .
ಕುಂತಿದೋಳು ಹಂಗೇ ಕತೆತ್ತಿ ಇನಿಯನ ಮಕ ನೋಡಿ ನವುಲು ಗರಿ ಬಿಚಿದಂಗೆ ಮೋರೆ ಬಿಚಿದಳು .
ಕಸ್ತೂರಿ ಕೊಂಬೆ ಮೇಲಿನಿಂದ ಜಾರಿ ಹೆಂಡತಿಯ ಪಕ್ಕಕೆ ಸರಿದ .
ತಿಮ್ಮು ಗಂಡನಿಗೆ ಮುದ್ದಿನಿಂದ ಗುದ್ದಿ ಅವನ ತಲೆಗೆ ತನ್ನ ತೊಡೆಯಾನಿಸಿ ಕೂದಲೊಳಗೆ ತನ್ನ ಬೆಳ್ಳಾಡಿಸತೊಡಗಿದಳು .
ಕಸ್ತೂರಿ ಎಲೆಮರೆಯ ಸಂದಿನಿಂದ ಇಳೆಮಾವಿನ ಕಾಯಿಯಂಗೆ , ಇಣುಕಿ ಕುಕುತಿದ ತನ್ನ ಹೆಮ್ಮೆಯ ಮುತ್ತುಗಳಿಗೆ ಕೈಹಾಕಿ ಕಚಗುಳಿಕೊಟ .
ಗಲಿಬಿಲಿಗೊಂಡ ತಿಮ್ಮು ಕೈತಳ್ಳಿದಳು .
ಕಸ್ತೂರಿ ಇನ್ನೋಟು ಬಿಗಿಮಾಡಿದ .
ತಿಮ್ಮು ಗಂಡನ ತಲೆಗೆ ಮೆಲ್ಲಗೆ ಕುಕುತಾ , ಎದೆಯನು ಸೆರಗಿನಿಂದ ಮರೆ ಮಾಡಿಕೊಳುತಾ ಬೈಯುತಾ ಹೇನು ಹುಡುಕೋಳಂಗೆ ಮಾಡತೊಡಗಿದಳು .
ಕಸ್ತೂರಿಗೆ ಈಗ ಹೇನು ನೋಡಿಸಿಕೊಳ್ಳೋದು ಬೇಕಿರನಿಲ .
ಕಱ್ರಗೆ ಮಿಂಚುತಿದ ಕಿಬ್ಬೊಟ್ಟೆಗೆ ಬಾಯಿ ಹಾಕಿ ನಾಲಿಗೆಯಿಂದ ನೆಕ್ಕಿದ .
ತಿಮ್ಮು ಅವನಿಂದ ಕೊಸರಿಕೊಂಡು ಅತ್ತ ಸರಿಯಲು ನೋಡಿದಳು .
ಕಸ್ತೂರಿ ಸೊಂಟದ ಸ್ಯಾಲೆಯ ಗಂಟಿಗೆ ಕೈಹಾಕಿದ .
ಅದರಿಂದ ತಪ್ಪಿಸಿಕೊಳ್ಳೋದಿಕೆ ಆಗದೆ ತಿಮ್ಮುನ ಸ್ಯಾಲೆಅಂಚು ಕಸ್ತೂರಿಯ ಬಿಗಿ ಹಿಡಿತಕೆ ಸಿಕ್ಕಿ ಪೂರುತಿ ಬಿಚಿಹೋಯಿತು .
ಹೆಂಡತಿ ಗಂಡನ ಮುಂದೆ ಬರಿಮೈ ಬೋರೆಯಾದಳು .
ಕಸ್ತೂರಿ ಹೊಸ ಗುಟ್ಟೊಂದನು ಹೆಕ್ಕಿದ ಹುರುಪಿನಲಿ ಬಳಿಸಾರಿ ಬಂದು , ಹಂಡಿಕೊಂಡಿದ್ದ ಹೂವಿನ ಮೇಲೆ ಮಲಗಿಸಿದ .
ಸದ್ದು ಮಾಡಿದರೆ ಎಲ್ಲಿ ನಾಚಿ ನೀರಾಗುವರೋ ಅನ್ನುವಂಗೆ ಮರ , ಗಿಡಗಂಟೆಗಳು ಮಿಟಕಾಯಿಸಿದಂಗೆ ನಿಂತುಕೊಂಡಿದವು .
ಬೋರೆ ತಾಯಿ ಇವರ ಆಟಕೆ ಸುತರಾಂ ಸಮ್ಮತಿ ಕೊಟ್ಟಂಗೆ ಮೌನವಾಗಿಬುಟಿದಳು .
ಕೊಡೆಯಂಗೆ ಬಿಚ್ಚಿ ನಿಂತಿದ್ದ ಮುತುಗದ ಮರ ತನ್ನ ಮಕ್ಕಳ ಆಟಕೆ ಮರೆಮಾಡಿ ಕಾವಲಾದಳು .
ತಿಮ್ಮು ಸ್ಯಾಲೆ ಉಡೋದಿಕೆ ಅಂತ ಮೇಲೆದ್ದು ಸ್ಯಾಲೆಯ ನೆರಿಗೆ ತೆಗೆಯುತಿದಾಗ ನೀರಿಗೆಂದು ತೊರೆ ಕಡೆಗೆ ಮರಿ ಕರಕೊಂಡು ಹೋಗುತಿದ ಹುಲ್ಲೆಕರ ಕಂಡಳು . 
ಇನೂ ಉಡದಿದ್ದ ಸ್ಯಾಲೆಯ ಹಂಗೇ ಹಿಡಿಕೊಂಡು ಅವುನೇ ನೋಡಿದಳು .
ಎಂಥ ಮುದ್ದು ಮರಿ , ಏಟು ಚೆಂದಾಗಿ ಅದರೌವ್ವನ ಬೆನ್ನು ಹಿಡಿದೇ ಓಡುತಾ ಅದೆ .
ಎವೆಯಿಕ್ಕದೆ ನೋಡತೊಡಗಿದಳು .
` ತನ್ನೋಳು ಏನಂಗೆ ನೋಡುತಾ ಅವಳೆ ' ಅಂತ ಕಸ್ತೂರಿಯೂ ಎದ್ದು ನಿಂತು ಅತ್ತ ಕಣ್ಣು ಹಾಯಿಸಿದ .
ತಾಯಿ ಹುಲ್ಲೆಕರ ಮುಂದೆ ; ಅದರ ಮರಿ ಹಿಂದೆ ಮರಿ ರವೋಟು ಹಿಂದೆಬಿದ್ದರೆ ತಿರುಗ ತಾಯಿ ಹಿಂದೆ ಬಂದು ಅದರ ಮೈನೆಕ್ಕಿ ಪುನೈಸಿ ಮುಂದಕೆ ಓಡುವುದು ಮರಿ ಮತ್ತೆ ಅವ್ವನ ಬೆನ್ನು ಹತುವುದು ! ಕಳ್ಳುಬಳ್ಳಿ ಸಂಬಂಧ ಅಂದರೆ ಇದೇ ಅಲವಾ ? ಅದು ಇಲ್ಲದ್ದು ಯಾತಕೆ ಸಮಾನ ? ತಿಮ್ಮುನ ಹೆಂಗರುಳಿಗೆ ಇದು ತಾಕಿತು .
ಮನಸು ಮುದುರಿತು .
ತಾವು ಮದುವೆಯಾಗಿ ಐದು ವರುಷಕೆ ಮೇಲಾಗಿದರೂ ಇನ್ನೂ ಮಕ್ಕಳಾಗಿರನಿಲ .
ಮಕ್ಕಳು ಬೇಕು ಅನೋದು ಇಬ್ಬರ ಬಯಕೆಯಾಗಿದರೂ ಯಾರೂ ಹಾಗಂತ ಬಾಯಿಬುಟು ಇನೊಬರನ ಕೇಳಿರನಿಲ .
ಆದರೆ ತಿಮ್ಮು ಮಾತರ ಮಕ್ಕಳಾಗಲಿ ಅಂತ ಕಣಿ ಕೇಳಿದ್ದಳು .
ಯಾವ್ಯಾವುದೋ ಕಷಾಯ ಮಾಡಿ ಕುಡಿಯುತಿದಳು .
ಕುಲದೇವ ಚಲುವರಾಯ ಸೋಮಿಗೆ ಹರಕೆ ಹೊತ್ತಳು .
ಕಸ್ತೂರಿಗೆ ಇದರೃಸುಳಿವು ಸಿಕಿತು .
ಆದರೂ ಮಕ್ಕಳು ಬೇಕು ಅನೋದು ಮಕ್ಕಳಿಗಿಂತ ಹೆಚ್ಚಾಗಿ ಲಲ್ಲೆಗರಿಯುತಿದ ತಮ್ಮಿಬ್ಬರ ಮಧ್ಯೆ ಬೆಂಕಿಯಾಗಿ ಹತ್ತಿರನಿಲ .
ಅದಿವತ್ತು ಸೋಂಕಿಬುಟಿತು .
ತಿಮ್ಮು ಸ್ಯಾಲೆ ಉಟಕೊಂಡು ಅಂಚಿನಲಿ ಇಣುಕುತಿದ ಕಣ್ಣೀರ ಕಾಣದಂಗೆ ಒರಸಿಕೊಂಡು ಗಂಡನ ಎದೆಗೂದಲಿಗೆ ಕೈಹಾಕಿ ಬೆಂಟಿದಳು .
ಅವನ ಕಣ್ಣಲಿ ಕಣ್ಣಿಟು ನೋಡಿದಳು .
ಹೊತಾರೆಯಿಂದಲೂ ಪುಟಪುಟಿಯುತಿದ ಗಂಡನ ಮಕ ಈಗ ಸೊರಗಿದ್ದು ಚಣದಲೇ ತಿಳಿಯಿತು .
ಕೈ ಸರಕನೆ ಹಿಂತೆಗೆದುಕೊಂಡಳು .
ಆದರೆ ಕಸ್ತೂರಿಯೇ ಬಳಿ ಬಂದು ತಲೆ ನೀವಿದ .
ಕಣ್ಣಲೇ ಬಯಕೆ ತೋಡಿದ .
ಅಲಿಗಂಟಲೂ ಹೆಂಗೋ ತಡಕೊಂಡಿದ್ದ ತಿಮ್ಮು ಗಂಡನನು ತಬಿಕೊಂಡು ಗೊಳೋ ಅಂದಳು . 
ಅವಳ ಒಂದೊಂದು ಹನಿಯಲೂ ಮಗು ಬೇಕು ಮಗು ಬೇಕು ಅನೋ ದುಗುಡ ಉಕ್ಕುಕ್ಕಿ ಇಳಿಯಿತು .
ಆದರೆ ಮಗು ಹುಟ್ಟನಿಲ .
ಅಲೀಗಂಟ ತಿಮ್ಮು ಉಳಿಯನಿಲ .
ಜ್ವರ ಅಂತ ಮಲಗಿದೋಳು ಏಳಲೇ ಇಲವಲ ಅಂತ ಸಾಕೋತೀನಿ ಬುಡು ' ಅಂದುಕೊಂಡು ಮಗುವ ಒಂದು ತೋಳಿನಲಿ ಎತಿಕೊಂಡು , ಇನೊಂದು ಹೆಗಲಿಗೆ ಅಡ್ಡೆಯ ಇಟುಕೊಂಡು ಹೊಂಟುಬುಟ .
ಸೋತಿದ್ದ ತೊಡೆಗಳು ಈಗ ಹೊಸ ಬಲ ಪಡಕೊಂಡೊ .
ಬೆಳಕು ಹರಿಯೋ ಮುನ್ನವೇ ಕಸ್ತೂರಿಯ ಗುಡಿಸಿಲಿಗೆ ಒಂದು ಮಗು ಬಂದಿರೋ ಸುದ್ದಿ ಊರಿಗೇ ತಿಳಿದುಹೋಗಿತ್ತು .
ರಾತುರೆ ಮಗುವಿಗೆ ಹಾಲು ಕೇಳೋದಿಕೆ ಸಿವಾರದ ತಾಯಮ್ಮನ ಮನೆಗೆ ಹೋಗಿದ್ದೇ ಶಿವಾಯಿ ಪ್ರಚಾರ ಪಡೆದುಕೊಂಡುಬುಟಿತ್ತು .
ಊರೊಳಗಿನಿಂದ ಇತ್ತಲಾಗಿ ತಿರುಗಿಯೂ ನೋಡದಿದ್ದೋರು , ಅಪರೂಪಕೆ ಬರುತಿದ್ದೋರು ಒಟ್ಟಿನಲಿ ಊರಿಗೂರೇ ಬಂದು ಬಂದು ನೋಡಿಕೊಂಡು ಹೋಯಿತು .
ಹಿಂಗೆ ನೋಡಿಕೊಂಡು ಹೋದ ಜನ ಸುಮ್ಮನೆ ಕೂರನಿಲ .
ಕೆಲವು ಮನಸುಗಳು ಮಗುವಿನ ಹುಟ್ಟು ಹುಡುಕಿದೊ , ಜಾತಿ ಕೆದಕಿದೊ , ಹುಟ್ಟಿಸಿದೋನ ಜಾಲಾಡಿದೊ , ಹೆತ್ತವಳ ಮೂಲ ಶೋಧನೆ ಮಾಡಿದೊ .
ಇನೂ ಕೆಲವು ಕಸ್ತೂರಿಯ ಈ ಪಾಡಿಗಾಗಿ ಕನಿಕರಪಟ್ಟೊ , ಮತ್ತೆ ಕೆಲವು ಮೆಚ್ಚಿ ಮಾತಾಡಿ ಹಾಲು ಕೊಟು ಹರಸಿದೊ : ತಾನು ಮಾತರ ಮಗುವಿಗೆ ಅಂಟಿಕೊಂಡ ; ತನಗೂ ಮಗುವ ಅಂಟಿಸಿಕೊಳತೊಡಗಿದ .
ಮಗುವಿಗೆ ಸಿವಾರದ ತಾಯಮ್ಮನ ಮನೆಯಿಂದ ಹಾಲ ವರುತ್್ನೆ ಮಾಡಿಕೊಂಡ .
ಹೊತ್ತೊತ್ತಿಗೆ ಅದಕೆ ಹಾಲುಕೊಟ .
ಅದು ಆಡತೊಡಗಿತು .
ಇವನ ಕೆಲಸಕೆ ಅಡ್ಡಿ ಮಾಡಿ ಅಳನಿಲ .
ಅದಕೊಂದು ಹೆಸರಿಟ್ಟು ಕರೆಯಬೇಕಲ್ಲ - ಮೊದಮೊದಲಿಗೆ ` ಮೊಗಾ ಮೊಗಾ ' ಅಂತ ಕರೆಯುತಿದ .
ಒಂದು ದಿವಸ ತಿಮ್ಮಾಜಿ ಅಂತ ಕರೆದುಬುಟ .
ತಿಮ್ಮಾಜಿಯಲೇ ಅವನಿಗೆ ತಿಮ್ಮೂನ ಕಂಡ ಅನುಭವ - ಆನಂದ ಆಗತೊಡಗಿತು .
ತಿಮ್ಮಾಜಿ ಕಸ್ತೂರಿಯ ಒಂಟಿ ಬದುಕಿಗೆ ಹೊರೆ ಅನಿಸನೇ ಇಲ್ಲ . 
ಅವನು ಮೊದಲು ` ಪ್ ' ಅಂದ . 
ಕೆಲವು ದಿವಸ ಕಳೆದ ಮೇಲೆ ` ಪಪ್ಪಪ್ಪಾ ' ಅಂದ . 
ಇನೂ ಕೆಲವು ದಿವಸ ಹೋದಮೇಲೆ ` ಅಪ್ಪ ' ಅಂದೇಬುಟ .
ಕಾಲ ಕಳೆದಂಗೆ ಅಪ್ಪ - ಮೊಗರ ಸಂಬಂಧ , ಊರಿನೋರ ಬಾಯಲೂ ದಿಟವಾದ ಅಪ್ಪ - ಮಗನ ಸಂಬಂಧವಾಗೇ ರೂಢಿಗೆ ಬಂತು . 
ಒಂದು ದಿವಸ ಸೌದೆ ಜೋಡಿಸೋದು .
ಇನೊಂದು ದಿವಸ ಮಣ್ಣು ತಂದು ಸುರಿಯೋದು .
ಮತ್ತೊಂದು ದಿವಸ ತರಗೆಲೆ ಹಂಗರಗಡ್ಡಿ ಜೋಡಿಸೋದು .
ಮರು ದಿವಸ ಮಣ್ಣು ಹದ ಮಾಡೋದು .
ಮಗದೊಂದಿವಸ ಮಡಿಕೆ ತೆಗೆಯೋದು .
ಆಮೇಲೆ ಬೇಯಿಸೋದು .
ಒಂದು ದಿವಸ ಸಂತೆಗೆ ಹೊತುಕೊಂಡು ಹೋಗೋದು .
ಇನೊಂದು ದಿವಸ ಊರೂರಿಗೆ ಹೋಗೋದು .
ಕಸ್ತೂರಿಗೆ ವಾರದ ಆಟು ದಿವಸವೂ ಕೆಲಸದ ದಿವಸಗಳೇ .
ಅವನಿಗೆ ಕೆಲಸ ಇಲ್ಲ ಅಂದರೆ ಅದು ಮನೆಯಡೆ ಕುಂತು ಮಣ್ಣು ಹದ ಮಾಡೋದು ಅಥವಾ ಕವೆ , ಕಲ್ಲಿಗಳಂಥ ಹತಾರಗಳ ಹದಮಾಡಿಕೊಳ್ಳೋದು , ಇಲ್ಲವೇ ಮೈಗೆ ಸರಿಯಿಲ್ಲದಾಗ ಚಾಪೆ ಹಿಡಿಯೋದು ಅಂತ ಲೆಕ್ಕ . 
ಹಿಂಗೇ ಒಂದು ದಿವಸ ಎದ್ದು ನೋಡಿದ .
ವಾರದಿಂದ ಮಾಡಿದ್ದ ಮಾಡಿದ್ದ ಮಡಿಕೆಗಳು ಹಂಗೇ ಉಳಿದುಬಟಿದ್ದೊ .
ತಮ್ಮ ಸುತ್ತಲಿಗಾಟೇ ಇಂಥ ದುರ್್ಭಿಕ್್ಸೆ .
ಬಡಗಲ ದಿಕ್ಕಿಗೆ ಸುಮಾರಾಗಿ ಮಳೆ ಆಗಿದೆ ಅಂತ ಕೇಳಿದ್ದ .
ಅತ್ತ ಹೋದರೆ ಮಡಕೆಗಳು ಹೋಗಬೌದು ಅಂತ ಅಂದಾಜಿಸಿಕೊಂಡ .
ಅವತ್ತು ಕೋಳಿಕೂಗೋ ಹೊತ್ತಿಗೆ ಎದ್ದ .
ತಿನ್ನೋದಿಕೆ ಏನೂ ಇರನಿಲ . 
ಐದು ಮಡಿಕೆಗಳ ಅಡ್ಡೆಯ ಒಂದು ನಲಕೆ ಇಟುಕೊಂಡು , ಇನೊಂದು ನಲಕ್ಕೆ ರಗ್ಗು ಸುತ್ತಿ ಮಗು ಕೂರಿಸಿಕೊಂಡು ಬಡಗಲ ಕಡೆಗೆ ಹೊಂಟ .
ಅವನಿಗೆ ಒಂದು ಮಡಿಕೆ ಹೋದರೂ ಸಾಕು ತನ್ನ ಮಗುವಿಗೆ ಅಂಬಲಿ ಕೊಡಬಲ್ಲೆ ಅನೋ ಭರವಸೆಯಿತ್ತು .
ಎದುರಿಗೆ ಸಿಕ್ಕ ಮರದ ನೆರಳಿನಲಿ ಅಡ್ಡೆ ಇಳುಕಿ ಮಗುವ ನಲದಿಂದ ಈಚೆ ತೆಗೆದು ಗಾಳಿ ಹಾಕೊಂಡು ಅಲ್ಲೇ ಇದ್ದ ಮಹಾಂತಹಳ್ಳದ ಚಿಕ್ಕಗುಂಡಿಯಲಿ ನಿಂತ ನೀರು ಕುಡಿದು , ಅದಕೂ ಕುಡಿಸಿ , ತಿರುಗ ಹಂಗೇ ಸಾಗಿ ಒಂದು ಊರು ತಲುಪಿದ .
ಆ ಊರ ಮುಂದಾರದಲೇ ಎಂಟು ಕಂಭದ ತೊಟ್ಟಿಹಟ್ಟಿ ಇತ್ತು . 
ಅದರ ವರಾಂಡದಲೇ ಕಲ್ಲಬೆಂಚಿನ ಮೇಲೆ ಹಣೆಗೆ , ತೋಳಿಗೆಲ ಇಭೂತಿ ಬಳಕೊಂಡು ಕುಂತಿದ್ದ ಹಿರಿಯ . 
ಒಂದು ಕಡೆ ಮಡಿಕೆ ಇನೊಂದು ಕಡೆ ಮಗುವ ಅಡ್ಡೆಯಲಿ ಇಟುಕೊಂಡು ಹೋಗುತಿದ ಸೋಜಿಗ ಕಂಡು ತಮ್ಮ ಆಳಿನಿಂದ ಕರೆಸಿದರು .
ಕಸ್ತೂರಿ ಶಾನೆ ದೂರದಲೇ ಅಡ್ಡೆ ಇಳುಕಿ ಕೈಮುಗಿದು ಅಡ್ಡಬಿದ್ದ .
ಆ ಹಿರಿಯ ಸಮೀಪಕೆ ಕರೆದು " ಯೂವೂರು ನಿಂದು " ಅಂದರು .
ಕಸ್ತೂರಿ ನಲದಿಂದ ಮಗು ಬಿಚಿಕೊಂಡು ಈಚೆಗೆ ಎತಿಕೊಂಡ .
ಮಗು ಬೆವತು ನೀರಾಗಿತ್ತು .
ತನ್ನ ತಲೆಗೆ ಕಟ್ಟಿದ್ದ ಜಿಂಗಟವ ಬಿಚ್ಚಿ ಅದರ ಮೈಕೈ ಮಕ ಒರೆಸಿದ .
ಸೋಮೋರ ಮಕ ತಿರುಗ ನೋಡಿದ ಏನಾದರು ಹೇಳುತಾರೇನೋ ಅಂತ . 
ಅವರು ತಣ್ಣಗೆ ತನ್ನ ಮೊಗವನೇ ನೋಡುತಿದರು .
ಮಗು ಕುಸುಗತಲೇ ಇತ್ತು . 
ಅವರು ಪುನೈಸಿ ನೋಡಿದರು .
ಒಂದು ತುತ್ತಿಗಾಗಿ ಒಂದು ಮಡಿಕೆಯನೇ ಕೊಡೋದಿಕೆ ಅಣಿಯಾಗ್ಯವನೆ ಇವನಿಗೆ ಹಸಿವು ಏಟಿರಬೇಕು ಅಂತ ಲೆಕ್ಕಹಾಕಿದರು .
ಅದು ಅಳತೆಗೆ ಮೀರಿದ್ದು ಅನಿಸಿತು .
ಅವನು ಅರುದ ಚೆಂಡುರಾಗಿಮುದ್ದೆಯ , ಅದಕೆ ಗೊಡ್ಡ ಮೆಣಸಿನಕಾಯಿ ಕಾರ ಹಾಕಿಸಿಕೊಂಡು ತಂದುಕೊಟ .
ಕಸ್ತೂರಿ " ಏಟಾದರೂ ಕೊಡಿಯಪ್ಪಾ " ಅಂದ ಭಾರವಾಗಿ .
" ಮಾಲು ನಿಂದು ; ಅದೇನು ಕೊಡಬೇಕೇಳೋ " ಅಂದರು .
ಕಸ್ತೂರಿ ಏನೂ ಹೇಳದಾದ .
ಬರುವಾಗ ಇವುನೆಲ್ಲ ಮಾರೋದಿಕೆ ಆಗದೆ ಎಲ್ಲಿ ಎಸೆದು ಬರಬೇಕಾಗುತೋ ಅಂತ ಅನುಮಾನಪಟ್ಟಿದ್ದ .
ಈಗ ಎಲವೂ ಅಂದರೆ ? ಬಲು ತೃಪುತಿಯಿಂದ " ನಿಮ್ ಚಿತ್ತ ಸೋಮೋರಾ .
ಏಟಾದ್್ರು ಕೊಡಿ " ಅಂದ . 
ಇವನು ಶಿರಸಾವಹಿಸಿ ಒಪಿಕೊಂಡ .
ಆಮೇಲೆ , ಕಸ್ತೂರಿ ಬೇಲಿಮಠದಳಿಗೆ ಬರತೊಡಗಿದ .
ಆಬುದಾನಿ ಮಾತರ ಸರಿಯಾಗಿ ಸಿಗದಿದರೂ ತಾನು ಮಾಡಿಕೊಂಡು ತರುತಿದ ಮಡಿಕೆಗಳು ಮಾತರ ಬಿಕರಿಯಾಗುತಿದ್ದೊ .
ಅರೆಹೊಟ್ಟೆಗೆ ಅಂಬಲಿ ಜೀವ ತುಂಬುತಿತು .
ಮುಂಗಾರು ಆರಂಭ ಆಯಿತು .
ಊರಿನೋರ ಆತಂಕ ತಿರುಗ ಮುಂಗಾರಿನೊಂದಿಗೆ ಹುಟಿಕೊಂಡಿತು .
ಆದರೆ ಆರಂಭದ ಮಳೆಯೇ ಒಂದಿರುಳು ಬಂದು ನೆಲ ಮುಗಿಲುಗಳ ಒಂದು ಮಾಡಿತು .
ಕಸ್ತೂರಿಯ ನೆರಕೆ ಹಟ್ಟಿ ನೀರಿನಿಂದ ಹರಿದಾಡಿತು .
ಕೋಳಿ ತನ್ನ ಮರಿ ಅಡಗಿಸಿಕೊಂಡು ಕೂರುವಂಗೆ ಕಸ್ತೂರಿ ತನ್ನ ಮಗನ ಹೊಟ್ಟೆಯೊಳಗೆ ಅಡಗಿಸಿಕೊಂಡು ತುಂಡುಗೋಡೆ ಮೇಲೆ ಕುಂತುಬುಟ .
ಅವನಿಗೆ ಮಳೆ ಬಿದ್ದರೆ ಸಾಕು .
ಏನಾದರು ಆಗಿಹೋಗಲಿ ಅನಿಸಿಬುಟಿತು .
ಆನೆಕಲ್ಲಮಳೆ ಬಿತ್ತು .
ಬೆಂದು ಬೆಂದು ಎದೆಯಾರಿದ್ದ ಭೂಮ್್ತಾಯಿ ನಲಿನಲಿದು ನೀರು ಕುಡಿದಳು .
ಕುಡಿದೂ ಉಕಿದಳು .
ಸೊಕಿದಳು .
ಹೊತಾರೆ ಎದ್ದು ನೋಡಿದರೆ ಒಂದು ಹನಿ ನೀರು ನಿಂತಿರೋದು ಕಾಣಬೇಕಲ .
ಆದರೆ ಕುಡಿದು ಮಲಗಿದ್ದ ಭೂಂತಾಯಿ ಈಗೆದ್ದು ಹೊಸ ಬಗೆಯಲಿ ಕನವರಿಸುತಿರುವಂಗೆ ಕಾಣುತಿದಳು ಆಟು ನೀರನೆಲ ಕುಡಿದು ಎಲಿಗೆ ತುಂಬಿಕೊಂಡಳು ? ಹಂಗೆ ಇರುಳು ಪೂರುತಿ ಬಿದ್ದ ಆ ಮಳೆ ಆಗಸದಲಿ ಎಲ್ಲಿ ತುಂಬಿತ್ತು ? ಆಟು ನೀರು ತುಂಬಿಟುಕೊಂಡಿದ್ದ ಆ ದೇವೇಂದ್ರಾಯ ಯಾಕೆ ಈ ಪಾಟಿ ಸತಾಯಿಸಿಬುಟ ? ಆಗಾಗ ಇಟೀಟೇ ಹನಿಕಿಸಿದರೂ ಅವನಿಗೆ ಆಗುತಿದ ಏನು ? ಕಸ್ತೂರಿ ತನಗಾಗಿದ್ದ ಲುಕ್್ಸಾನನು ಏಕಾನ ಮಾಡಿದ . 
ತಾನು ಮಡಿಕೆ ಸುಡುತಿದ ಗೂಡು ನೀರಿನಿಂದ ತುಂಬಿ , ಗೋಡೆ ಅಲ್ಲಲೇ ತೂತಾಗಿತ್ತು .
ಹದ ಮಾಡೋದಿಕೆ ತಂದು ಸುರಿದಿದ ಕೆಬ್ಬೆಮಣ್ಣು , ಮುಳ್ಳು , ಎರೆಮಣ್ಣೆಲ ಕೊಚ್ಚಿ ಹೋಗಿತ್ತು .
ಸೌದೆ ಬುಟರೆ ಬೋರೆಯಿಂದ ಬಾಚಿಕೊಂಡು ತಂದಿದ್ದ ತರಗೆಲೆಯೆಲ ತೇಲಿ ಹೋಗಿದ್ದೊ .
ಆನೆಕಲ್ಲಿನ ಮಳೆರಭಸಕೆ ಸಿಕ್ಕಿ ನೆರಕೆಮನೆ ಹಾಳೆ , ಗರಿ ತತಾಂತೂತು .
ಮುಂದಾರದ ಹಜಾರ ಹನಿಯ ಜೋರಿಗೆ ಸಿಕ್ಕಿ ನೆಲ ಕಿತ್ತಾಡಿ ಹೋಗಿತ್ತು .
ನೆರಕೆಗೆ ಜೋಡಿಸಿದ್ದ ಮಡಿಕೆ ಸಾಲುಗಳು ಜಾರಿಬಿದ್ದು ಚೆಲ್ಲಾಪಿಲ್ಲಿಯಾಗಿದ್ದೊ .
ಕಸ್ತೂರಿ ಯಾವ ಹಿಜಾಪನೂ ಅನುಭವಿಸದೆ ಮಗನ ಕಟಿಕೊಂಡೇ ಎಲ ಕೆಲಸ ಮಾಡಿ ಮುಗಿಸಿದ .
ಅಂಥ ಮಳೆ ತಿರುಗ ಬರನಿಲ .
ಆಗೊಮ್ಮೆ ಈಗೊಮ್ಮೆ ದಾಹ ಇಂಗಿಸಿ ಹೋಗುತಿತು .
ಜನ ಈಗ ಹುರುಪಿನಿಂದ ಓಡಾಡತೊಡಗಿದರು .
ಹಳ್ಳಕೊಳ್ಳಗಳು ತುಂಬಿಕೊಂಡೊ .
ಹೊಲಗಳು ರಾಗಿ ಜೋಳದ ಬೆಳೆಗಳಿಂದ ಕಂಗೊಳಿಸಿದೊ .
ಬೋರೆ ಪುನೈಸಿ ಹಸಿರೊಡೆದು ಅರಳಿತು .
ಊರುಬುಟುಹೋಗಿದ್ದ ಜನ ಒಬೊಬರಾಗಿ ಬಂದು ಹಟ್ಟಿ ಸೇರಿಕೊಂಡರು .
ಊರು ಜೀವ ತುಂಬಿಕೊಂಡಿತು .
ಕಸ್ತೂರಿಯ ಕೊಪಗಳಿ ನೆಲಕೆ ಅಂಟಿಸಿದ ತಿಮ್ಮಾಜಿಬದುಕು ಚಿಗುರೊಡೆಯತೊಡಗಿತು .
ಹುಯ್ಯೋ ಹುಯ್ಯೋ ಮಳೆರಾಯ ಹೂವಿನ ತ್ವಾಟಕೆ ನೀರಿಲ್ಲ ಬಾರೋ ಬಾರೋ ಮಳೆರಾಯ ಬಾಳೆ ತ್ವಾಟಕೆ ನೀರಿಲ್ಲ | | ಅಂತ ಹಾಡಿಕೊಂಡು ಗುಡಿಸಲ ಮುಂದಾರದಲಿ ಗುಡುಗರೆಹಕ್ಕಿಯಂಗೆ ಗುಟುಗುಡನೆ ಓಡಾಡುತಿದ ಮಗನ ನೋಡುತಿದ ಕಸ್ತೂರಿ ಒಳಗೊಳಗೇ ಹಿಗುತಿದ .
ಹಿಗ್ಗಿ ಹೀರೆಕಾಯಾಗಿ ಬಂದು , ಮುದ್ದಾಡಿಸಿ ಪದಕೆ ಪದ ಜೋಡಿಸಿ " ನಮ್ಮೂರ ಕಟ್ಟೆಗೆ ನೀರಿಲ್ಲ " ಅಂದು ಮಗನ ಬೆನ್ನು ತಟುತಿದ .

ಹೊತ್ತು ಹುಟಿತು ಏರಿತು ಇಳಿಯಿತು ಕತ್ತಲಾಯಿತು ತಿರುಗ ಹೊತ್ತು ಹುಟಿತು ಏರಿತು ಇಳಿಯಿತು ಕತ್ತಲಾಯಿತು ಕಸ್ತೂರಿಯ ಮನಸು ಮಾತರ ಸೈರಣೆ ಹೊಂದನಿಲ .
ಗುಡಿಸಲೊಳಗೆ ಕುಂತು ಕಣ್ಣುಬುಟರೆ ಎದುರುಗಡೆಯೇ ಮಗ ಬಿಚ್ಚಿ ಹಾಕಿರೊ ಅಂಗಿ ಹಂಗೇ ಬಿದ್ದದೆ .
ಅದ ಮುಟ್ಟಿದ .
ಸವುರಿದ .
ತಾಳೋದಿಕಾಗದೆ ಎತ್ತಿಕೊಂಡ .
ಮಗ ತುಂಡು ಗೋಡೆಗೆ ಒರಗಿ ಕುಂತಿರುತಿದ ಜಾಗ ಖಾಲಿ ಖಾಲಿಯಾಗಿ ಕಣ್ಣು ಬುಡುತದೆ .
ಅದ ನೋಡೋದಿಕಾಗ಼ದೆ ಈಚೆ ಬಂದ .
ಮುಂದಾರದಲಿ ಸಗಣಿಯಿಂದ ಸಾರಿಸಿ ಚೌಕಬಾರ ಆಡೋದಿಕೆ ಕೊರೆದಿದ್ದ ಆಟದಪಟ್ಟೆ ಬಿಕೋ ಅನುತದೆ .
ಮುಂದೆ ಹೋದ .
ಕಸ್ತೂರಿಗೆ ಅದೆಲ್ಲ ಸೈಸೋದಿಕಾಗನಿಲ .
ತಾಳಲಾರದೆ ಅಂಗಿಯ ಮಕಕ್ಕೆ ಒತಿಕೊಂಡ .
ಮಗನ ದೇಹದ ವಾಸನೆ ಮೂಗಿಗೆ ಇಳಿಯಿತು .
ಇನ್ನೋಟು ಒತಿಕೊಂಡು ಆ ಬೆವರು , ಕೊಳೆ ಹೀರಿ ಹೀರಿದ .
ಮೆಣಸಿನಕಾಯ ಕಿವುಚಿ ಹೀರಿದಂಗಾಯಿತು .
ಮೈ - ಮನಸಿಗೆ ಕಿಚ್ಚು ಹಚ್ಚಿದಂಗಾಗಿ ಬೀದಿಗೆ ಬಂದ .
ಹೊತ್ತು ಮೋಡದ ಮರೆಯಲಿ ಕಾಣನಿಲ .
ಗೂಡ ಬಳಿ ಬಂದ .
ಬೆಂಕಿಗಾಗಿ ಕಾಯುತಾ ಗೂಡು ಹಂಗೇ ಕುಂತಿತು .
ಚಲುವರಾಯಸೋಮಿ ತನ್ನ ಮನ್ನಿಸಿಯಾನೆ ? ಮಗನ ಕೊಟ್ಟ , ತಿರುಗ ಕಿತುಕೊಂಡ .
ಏನಿವನಾಟ ? ಇನ್ಯಾರ ನೆನೆಯೋದು ? ಯಾಕಾಗಿ ಈ ಗೂಡಿಗೆ ಬೆಂಕಿ ಹಾಕ್್ಬೇಕು ? ಏನು ಸುಖ ಕಾಣ್್ಬೇಕು ? ಅವನು ಬೋರೆ ದಿಕ್ಕಿಗೆ ಮಕ ಮಾಡಿದ .
ನಿನ್ನೆಯದು ನೆನಪಾಯಿತು .
ಜಡೆ ಮುನಿಗುಡ್ಡ ಅಂದರೆ ಊರೊಳಗೆ ಇವತಿಗೂ ಭಯ ಅದೆ . 
ಭಕುತಿ ಅದೆ . 
ಗೌರವ ಅದೆ . 
ಆದರೆ ತಾನು ಇಳ್ಳೊತ್ತು ಅದರಂಡಿ ಕಂಡದ್ದೇನು ? ಅದನು ಊಹಿಸೋದಿಕೆ ಆಗುತ್ತಾ ? ತರಗೆಲೆಗೆ , ಹಂಗರಗಡ್ಡಿಗೆ , ಸೌದೆಗೆ , ಮಣ್ಣಿಗೆ , ಮೈನೀರು ಹುಯ್ಯೋದಿಕೆ .
ಮಾತಾಡೋಕೆ , ಕೂರೋದಕೆ , ಮಲಗೋದಕೆ , ಹಾಡೋದಕೆ ಒಂದೇ ಎಂಡೇ ಈ ಬೋರೆತಾಯಿಯೇ ದಿಕ್ಕಾಗಿದ್ದಳು - ಇವಳ ಮೇಲೆ ತನಗಿರೋ ಸಂಬಂಧವ ಅಳೆಯೋದಿಕಾಗುತಾ ? ಇಂಥ ಅವ್ವನ ಈ ನರಮನುಷರು ಬುಡುತಿಲ .
ಇವಳ ಆಸರೆ , ಪಿರೀತಿ ತಾಳುಮೆ , ಶಕುತಿಗಳ ಕಿತುತಿನೊ ಕಿರಾತಕರು ಇವರೆಲ . 
ಇವಳ ಒಡಲೊಳಗೆ ಭೀತಿಯ ನೆಳ್ಳ ಮೂಡಿಸಿ ನಡೆಸೋ ಕಾರುಭಾರುಗಳ ನೆನೆದರೆ ಜುಂ ಅನುತದೆ .
ಅವನಿಗೆ ಜಡೆಮುನಿಗುಡ್ಡದ ಮೇಲಿದ್ದ ಭೀತಿ - ಭ್ರಮೆ ಕರಗಿಹೋಯಿತು .
ತನ್ನ ಅವ್ವನ ಅಪಾರ ತಾಳುಮೆಗೆ ತಲೆಯೊಡ್ಡಿ ಹೆಜ್ಜೆ ಹಾಕತೊಡಗಿದ .
ಮಳ್ಳಿಯಂಗೆ ಮಲಗಿರೊ ನಿನಗೆ ತಿಳೀದ್ಯಾವುದು ? ನೀನೇ ದಿಕ್ಕು ತೋರಬೇಕು ಅಂತ ಮಗದೊಮ್ಮೆ ಕೇಳಿಕೊಂಡು ಅಳ್ಳೆಪಠಯನಗುಡಿ ಮುಂದಾರದಿಂದ ನಡೆದ . 
ಮಗ ಬದುಕಿದಾನೋ ಸತ್ತನೋ ಒಂದೂ ತಿಳಿಯದು .
ಏನೂ ಗೊತ್ತಿಲದ ಮಗನ ಬಗ್ಗೆ ಅವನು ಸತ್ತೋದ ಅಂತ ಊಹಿಸೋದಾಗಲೀ ಎಲೊ ಬದುಕುತಾ ಅವನೆ ಅಂತ ನಚ್ಚೋದಾಗಲೀ - ಏಟು ಹಿಂಸೆ ? ಏಟು ಕುದಿ ? ಬೋರೆಯ ಬಡಗಲ ದಿಕ್ಕಿಗೆ ತಿರಿಕೊಂಡ .
ದೊಡ್ಡಾಲದಮರ ಸಿಕ್ಕಿತು .
ಅದರ ಬಿಳಿಲು ನೆಲಕೆ ಕಚಕೊಂಡು ಅದರ ಬುಡವೇ ಕಾಣತಿರನಿಲ .
ಅದರ ನಡು ಮಧ್ಯೆ ಒಂದು ದೊಡ್ಡ ಗಂಡುಹುತ್ತ .
ಅದು ಎಂಡಾಳಿಗೂ ಮಿಗಿಲಾದ ಎತ್ತರಕೆ ಬೆಳೆದು ಮೂರು ಜನಕೆ ತಬ್ಬೋದಿಕೆ ಆಗದೋಟು ದಪ್ಪಾಗದೆ .
ಊರಿಗೆ ಅಮ್ಮ ಕಾಣಿಸಿಕೊಂಡಾಗ ಅವಳ ಕಳಿಸೋದಿಕೆ ಇಲೀಗಂಟಲೂ ಜನ ಬರುತಿದರು .
ಅಮ್ಮನ ಅಟ್ಟಿಕೊಂಡು ಜೊತೆಯಲೇ ತರುತಿದ ಮೊರುಕುಕ್ಕೆ , ಬೂದಿ ಸೊಟಗ , ಮೋಟುಹಿಡಗಲು ಎಲವನೂ ನೀಲಿಮಲ್ಲ ಮಂತುರಿಸಿ ಛೂ ಅನುತಿದಂಗೇ ದಡಬಡನೆ ಎಸೆಯುತಿದರು .
ದೇವರು ಹೇಳಿದಂಗೆ ಕೇಳಿತಿದ ಅಮ್ಮ ಮೂಡಲ ಬೋರೆ ಕಡೆಗೆ ಹೋಗಿಬುಡುತಿದಳು .
ಹಂಗಾಗಿ ಈ ಜಾಗ ಅನ್ವಾಲದ್ದು ಅಂತ ಯಾರೂ ಇತ್ತಲಾಗಿ ತಲೆ ಹಾಕುತಿರನಿಲ .
ಈ ಕಡೆಗೆ ಬಂದರೆ ಆಟು ದೂರ ಬಿದ್ದು ಹಾಸಿ ಹೋಗುತಿದರು .
ಆದರೆ ಕಸ್ತೂರಿ ಒಂದೊಂದು ಬಿಳಲಿನ ಸಂದಿನಿಂದಲೂ ಮಗನಿಗಾಗಿ ನುಸುಳಿ , ಇಣುಕಿ ನೋಡಿದ . 
ಮರವ ಮೂರು ಮೂರು ಸಲ ಸುತ್ತು ಹಾಕಿದ . 
ಏನೂ ಕಾಣಸನಿಲ .
ಮುಂದೆ ನಡೆದ .
ಹರಿದಾರಿ ಪಾಸಲು ಒತ್ತಟ್ಟಿಗೆ ಬೆಳೆದಿದ ಕುರುಚಲು ಗಿಡಗಳ ಸಂದಿಗೊಂದಿಯನೆಲ ಬಗೆಬಗೆದು ನೋಡಿದ .
ಮುತುಗದ ಮರ ಸಿಕ್ಕಿತು .
ಅಲ್ಲಿ ಕುಸಿದ . 
ಈಗ್ಗೆ ಹದಿನೈದು ವರುಷಗಳಿಗೂ ಹಿಂದೆ ತಾನು ತಿಮ್ಮುನ ಜೊತೆಬಂದು ಸೇರುತಿದ ತಾಣ ಇದು . 
ಅವಳ ಜತೆ ಪರ ಪಂಚಾನೇ ಮರೆತು ಸರಸ ಆಡಿದ್ದು ಇಲ್ಲಿ .
ಒಬರಿಗೊಬರು ನಲಿದಾಡಿದ್ದು ಇಲ್ಲಿ . 
ಅವಳು ಮೊದಲಸಲ ಮಗುಬೇಕು ಅಂತ ಬಾಯಿಬುಟು ಕೇಳಿದ್ದು ಇಲ್ಲಿ .
ಕಸ್ತೂರಿಯ ಎದೆಯೊಳಗೆ ಹಿಂಡಿದ ಯಾತನೆ . 
ಇಂಥ ಕಡೆ ಸಮಾಧಾನ ಸಿಗೋದಿಲ .
ಬದಲಾಗಿ ನೆನಪುಗಳು ಜೇನುಹುಳುಗಳಂಗೆ ಮುತ್ತುತವೆ , ಕಚ್ಚುತವೆ , ಬೆಂಕಿಯುಂಡೆಗಳಾಗಿ ಉರುಚುತವೆ .
ಕಸ್ತೂರಿ ಎದ್ದು ಸರಸರನೆ ತೆಂಕದಿಕ್ಕಿಗೆ ತಿರುಗಿದ .
ಒಂದೊಂದು ಮರದಂಡಿಗೂ ಹೋಗಿ ನೋಡಿ , ಸುತ್ತಿ , ನಡೆದ . 
ಮಗನ ಬಗ್ಗೆ ಅವನಿಗೇನೂ ಸುಳಿವು ಸಿಗನಿಲ .
ಹಿಂಗೇ ಸುತ್ತಿದರೆ ತನಗೆ ಹುಚ್ಚು ಹಿಡಿಯುತ್ತದೆ .
ಯಾವುದೋ ಗಾಡಿದಾರಿ ಸಿಕ್ಕಿತು .
ಅದ ಅನುಸರಿಸುತಾ ನಡೆದ .
ಯಾವುದೋ ಮೋಟಾರು ವಾಹನ ಓಡಾಡಿರೋ ಚಕುರದ ಗುರುತು ಅಚ್ಚಳಿಯದೆ ನಿಂತಿತ್ತು .
ಅವನಿಗೆ ಅಚ್ಚರಿಯಾಯಿತು .
ತನ್ನ ಅನುಭವದಲಿ ಈ ಬೋರೆಗೆ ಯಾವ ಮೋಟಾರು ವಾಹನವೂ ಬಂದಿದ್ದು ಕಾಣ .
ಎತ್ತಿನ ಗಾಡಿಗಳ ಬುಟರೆ ವಾಹನಗಳು ಓಡಾಡುವಂಥ ಹಾದಿಯೇ ಇರನಿಲ . 
ಮಗ ಏನಾದರು ಇದರೊಂದಿಗೆ ಹೋಗಿ ಬುಟನೇ ? ಇಲ್ಲಾ , ಸಿಕ್ಕಿಹಾಕೊಂಡು ಬುಟನೇ ? ಕಸ್ತೂರಿ ನಚ್ಚದಾದ .
ಸೀತೆಯ ಕಾಣದ ರಾಮ ಒಂದೊಂದು ಗಿಡನೂ ಕೇಳುತಾ , ಒಂದೊಂದು ಮರನೂ ಯಾಚಿಸುತಾ ಸಿಕ್ಕ ಸಿಕ್ಕ ತೊರೆ ಕೆರೆಕುಂಟೆಗಳನೆಲ ವಿಚಾರಿಸುತಾ ನಡೆದಂಗೆ , ಕಸ್ತೂರಿ ನಡೆದ .
ನಡೆನಡೆಯುತಾ ಇಳಿಜಾರಿನಲಿ ಬಿದಿದ್ದ ಒಂದು ಪಿಂಡಿ ಕಣ್ಣಿಗೆ ಬಿತ್ತು .
ಕೋಳಿಮರಿಗೆ ಬೀಳೊ ಹದ್ದಿನಂಗೆ ಅತ್ತ ಜಿಗಿದ . 
ದಿಟ , ತರಗೆಲೆ ತುಂಬಿದ್ದ ಕಲ್ಲಿ ಅದು .
ತಬ್ಬಲಿಯಂಗೆ ಬಿದ್ದಿತ್ತು .
ಒಂದೇ ಉಸಿರಿಗೆ ಅದನು ಉರುಳುರುಳಿಸಿ ನೋಡಿದ .
ಅನುಮಾನ ಇಲ್ಲ . 
ಅದು ತಮ್ಮುದೇ ! ಥಟ್ಟನೆ ಕಸ್ತೂರಿಗೆ ಯಾವುದೋ ಬಲ ಬಂದಂಗಾಯಿತು .
" " ತಿಮ್ಮಾಜೀ , ಮೊಗಾ , ಲೋಮೊಗಾ " " ಕಿರುಚಿದ .
ಇವನು ಕಿರುಚಿದ ರಭಸಕೆ ಬಿಸಿಲಿಗೆ ನರಳುತಾ ಎಲೆಗಳ ಮರೆಯಲಿ ಕುಂತಿದ್ದ ಹಕ್ಕಿ ಪಕುಷಿಗಳೆಲ ರಪರಪನೆ ರಕ್ಕೆ ಬಡಿಯುತಾ ಮೇಲೆ ಹಾರಿದವು .
ಬೋರೆ ಅದುರಾಡಿತು .
ಆದರೆ ಮಗನ ಉತ್ತರ ಇಲ . 
ಮಗ ಏನಾದರು ಜಾರಿ ಹೋಗಿಬುಟನೇ ಅಂತ ಇಳಿಜಾರನಲಿ ಒಂದೇ ಸಮಕೆ ಜಾರಿದ . 
ಸಮತಳ ಸಿಗೋವರೆಗೂ ಹೋದ .
ಅಲ್ಲೆಲೂ ಅವನ ಸುಳಿವಿಲ .
ಕತೆತ್ತಿ ನೋಡಿದ . 
ಕಲ್ಲಿ , ಮೇಲು ಭಾಗದಲಿ ಕರಿಚಿಕ್ಕಿಯಂಗೆ ಕಾಣುತಿತು .
ತಿರುಗ " " ತಿಮ್ಮಾಜಿ ಮೊಗಾ " " ಅಂತ ಕಿರುಚಿದ .
ಕಿರುಚುತಲೇ ಏರಿ ಬಂದ .
ಪುನೈಸಿ ಗಾಡಿದಾರಿಗೆ ಬಂದ . 
ಮಗನ ಗುರುತು , ಅವನುಟ್ಟ ಅರಿವೆ , ಅವನು ಹೆಜ್ಜೆ ಏನಾದರು ಕಂಡಾವೆಯೆ ? ಮೋಟಾರುವಾಹನ ನಿಂತು , ಅಲೆಲ ತಿರುಗಾಡಿರೊ ಹೆಜ್ಜೆ ಗುರುತುಗಳು ಮೇಲ್ ಮೇಲೆ ಊರಿದ್ದೊ .
ಆದರೆ ಅವನು ಕಂಡುಕೊಂಡ - ಅವು ಯಾವೂ ತನ್ನ ಮಗನವಲ ! ಕಸ್ತೂರಿಗೆ ತನ್ನ ಮಗ ಸತ್ತಿಲ .
ಅನೋ ಸುಳಿವು ಹೆಂಗೋ ಮನಸಿಗೆ ಹೊಳೆಯುತಿತು .
ಆದರೆ ಅವನೆಲ್ಲಿ ? ಸುಮಾರು ಹೊತ್ತು ಅಲೇ ಕುಂತಿದ್ದ .
ಆದರೆ ದುಕ್ಕ ಇಂಗನಿಲ .
ಸಂಕಟ ಕಮ್ಮಿಯಾಗನಿಲ .
ಬೇರೆ ದಿವಸ ಆಗಿದ್ದರೆ ತರಗೆಲೆ ಕಲ್ಲಿ ಬುಡೋನಲ .
ಆದರೆ ಆ ಕಡೆಗೆ ಕಣ್ಣೂ ಹಾಯಿಸದೆ ಅದೇ ಗಾಡಿ ದಾರಿಯಲಿ ಮುಂದೆ ನಡೆದ . 
ಬೋರೆ ಇಳಿದು ಈಚೆ ಬಂದಾಗ ಅವನಿಗೆ ಮಸಾಣದಲಿ ಹೂತು ಬರಿದಾದ ಹಟ್ಟಿಗೆ ಬಂದಾಗಿನ ಮನಸಾಗಿತ್ತು .
ನೇರಕೆ ನಡೆದು ಬಂದ . 
ಬದ ಹತ್ತಿ ಹೊಲಕ್ಕಿಳಿದು ತಿಟ್ಟ ಏರಿ ಹಡ್ಡಲಿಗೆ ಇಳಿದು ಅಮಟೆಕಟ್ಟೆ ಏರಿಯ ಹತ್ತಿ ಬಂದ . 
# ಕಟ್ಟೆಏರಿ ಹಾವಿನಂಗೆ ಮಲಗಿತ್ತು .
ಏರಿಯುದ್ದಕೂ ಗೊಬ್ಬಳಿಮರ , ಉಣ್ಣಿಮೆಳೆ , ಕಾರೆಗುತ್ತಿ , ಉಗಣಿಹಂಬು , ಹುಣಸೆಮರಗಳು ಬೆಸಗೊಂಡು ಬೆಳೆದಿದ್ದೊ .
ಕಸ್ತೂರಿ ಗೊಬ್ಬಳಿ ಮರದ ಬುಡಕೊರಗಿ ಕುಂತುಕೊಂಡ .
ಕಟ್ಟೆ ತುಂಬ ನೀರು ತುಂಬಿ ಮದವಾಗಿತ್ತು .
ಇದರ ಮೇಲೆ ಇನೊಂದು ನಿಂಗನಕಟ್ಟೆ ಅದೆ .
ಅದರಿಂದಾಗಿ ಈ ಕಟ್ಟೆ ಉಳಕೊಂಡದೆ .
ಏನಾದರು ಮೇಗಲಿನಿಂದ ಬಂದ ನೀರು ಬಂದಂಗೇ ಬರುವಂಗಿದರೆ ಕಟ್ಟೆ ಕೊಚಿಕೊಂಡು ಹೋಗುತಿತು .
ಕಸ್ತೂರಿ ಕಂಡಂಗೆ , ಇದು ಬರೀ ಮಣ್ಣು ತುಂಬಿಕೊಂಡು ಅಮಟೆಗಿಡ ಬೆಳೆದಿರುತಿತು .
ಅಮಟೆಕಾಯಿ ತರೋದಿಕೆ ತಾನು ಆಗ ತಪ್ಪದೆ ಬರುತಿದ ಅಮಟೆಕಾಯಿ ಪಜ್ಜಿ ಮಾಡಿಕೊಂಡು ಬಿಸಿಬಿಸಿ ರಾಗಿಮುದ್ದೆ ಉಣ್ಣುತಾ ಇದ್ದರೆ ಅದೇಟು ರುಚಿ ! ಯಟ್ಟೆ ಹೊಡೆದಾಗ ಕಟ್ಟೆಕೆಳಗಿನ ಜಮೀನಿನ ಮೋಟಪ್ಪ , ಸದ್ರಪ್ಪ , ಸುಂದ್ರಯ , ಸಾನುಭೋಗರು , ಸತ್ಗಪ್ಪರ ಅಪ್ಪದಿರು ಒಟ್ಟಿಗೆ ಸೇರಿಕೊಂಡು ಇದರ ಹೂಳು ತೆಗೆಸಿದ ಮೇಲೆ ಕಟ್ಟೆ ಭರತಿಯಾಗಿ ತುಂಬಿರುತದೆ ; ಇದರ ಹಿಂದಾರದ ಗದ್ದೆಗಳು ವರುಷಕೆ ಎಂಡು ಬೆಳೆ ಕೊಡುತುವೆ .
ಕಸ್ತೂರಿ ಕಟ್ಟೆಯ ತುಂಬಿದ ಒಡಲತ್ತ ನೋಡುತಿದ .
ತಾನೂ ಇದರ ಹೂಳೆತ್ತಿರೋನೇ .
ಇದರ ನೀರು ಕುಡಿದೋನೇ .
ನಾಕು ಮೂಲೆಯಿಂದಲೂ ತುಂಬಿರೋ ಗಂಗಮ್ಮತಾಯ ನೋಡುತಾ - ನಿಂಬೆ ಹಣ್ಣಿನಂಗೆ ತುಂಬವಳೆ ಗಂಗಮ್ಮ ಎಂಭತ್ತು ಮೂಲೆ ಚೌಕವ | ಎಂಭತ್ತು ಮೂಲೆ ಚೌಕದ ಏರಿಯ ಮ್ಯಾಲೆ ಶಂಭುಲಿಂಗಯ್ಯನ ಶಿವಪೂಜೆ | | ಪದ ಹಾಡೋವಾಗ ಮೂಡಲ ಬೋರೆ ಮೇಲಿಂದ ಬೀಸಿ ಬಂದ ಗಾಳಿಗೆ ಆಳಾಳುದ್ದ ಎದ್ದ ತೆರೆಗಳ ಹಾವಿನ ನರುತನ ನೋಡಿ ತಾನೂ ವಾಲಾಡಿರೋನೇ .
ಈಗ ಗಂಗಮ್ಮತಾಯಿ ನಲಿಯುತಾ ಇಲ ತನ್ನ ಮನಸು ಹಾಡುತಾ ಇಲ ನಿಧಾನಕೆ ಪಿರುಗುಟ್ಟೋ ತೆರೆಗಳ ಬುಟರೆ ಕಟ್ಟೆ ಸದ್ದುಮಾಡದೆ ಮಲಗದೆ ಅಲೊಂದು ಗುಳುಮುಳುಕಕ್ಕಿ ಮೀನು ಕಂಡೊಡನೆಯೇ ಗುಳುಂನೆ ಮುಳುಗುತದೆ ಮತ್ತೆಲೋ ಎದ್ದು ಹಿಡಿದ ಮೀನ ನುಂಗಿ ಕೊಕ್ಕು ಒದರುತದೆ ಸಾವಿರದಲೊಂದು ಮೀನು ಕಮ್ಮಿಯಾದರೆ ಕಟ್ಟೆಗೇಕೆ ಸಂಕಟ ? ಅದು ಸಂಕಟಪಡುವಂಗೆ ಕಾಣೋದಿಲ ಅದು ಮೀನಿಗೂ ಆಸರೆ ಕೊಟ್ಟದೆ ಗುಳುಮುಳುಕನಿಗೂ ಆಸರೆ ಕೊಟ್ಟದೆ ಎಂಡೂ ಬದುಕುತವೆ ಕಟ್ಟೆ ಅವು ಬದುಕೋದ ಸೈಸುತದೆ ಸೈಸಿ ಸಲಹುತದೆ .
ಕಸ್ತೂರಿ ತನಗೆ ಹಿಂಗೆ ಇರೋದಿಕೆ ಆಯ್್ತದಾ ಅಂತ ಎಣಿಕೆ ಹಾಕಿದ . 
ಅಪ್ಪ ಸತ್ತಾಗ ಎಂಡು ದಿವಸ ಅತ್ತ . 
ಮೂರನೇ ದಿವಸದಿಂದ ಸೈಸಿಕೊಂಡ .
ನಾಕು ದಿವಸ ಕಳೆದ ಮೇಲೆ ಒಗ್ಗಿಕೊಂಡ .
ಹೆಂಡತಿ ಸತ್ತಾಗ ಬೈರಾಗಿಯಂಗೆ ಬೋರೆಯೆಲ ಸುತ್ತಿದ .
ಗಂಡಹೆಂಡರು ಓಡಾಡಿದ್ದ ತಾಣಕ್ಕೆಲ ಹೋಗಿ ದುಕ್ಕ ಹಂಚಿಕೊಂಡ .
ವಾರ ಕಳೆದು , ಮಾಸ ಮುಗಿದು , ವರುಷವೊಪ್ಪತ್ತಿಗೆ ಮಗನಾಗಿ ಬೆಳೆದ ತಿಮ್ಮಾಜಿ ಸಂಬಂಧ ಗಟ್ಟಿ ಮಾಡುತಾ ಬಂದ . 
ಆ ತಿಮ್ಮಾಜಿ ಇಲ . 
ತಾನು ಇವುನಿ . 
ಕಟ್ಟೆ ಅದೆ . 
ಆದರೆ ಈ ಕಟ್ಟೆಯಂಗೆ ಇರೋದಿಕೆ ಆಗುತ್ತಾ ? ಕಸ್ತೂರಿಯ ಗುಂಡಿಗೆ ಒಂದು ಕುಲುಮೆ .
ಹೊತ್ತು ಇಳಿದು ಮುಸುಕು ಇಳೆಬಾರ ಮೇಲಿಂದ ಸೂಯ್ಯನೆ ಇಳಿದು ಬರುತಿತು .
ಕಟ್ಟೆ ಆಚೆಯಿಂದ ಕುರಿಮಂದೆ ಹೈಕಳು ಕುರಿ ಹೊಡಕೊಂಡು ಏರಿ ಮೇಲಿನಿಂದ ಬಂದೊ .
ಕಣ್್ಮಬ್ಬಿನಲಿ ಏರಿ ಮೇಲೆ ಕುಂತ ಯಾವುದೋ ಆಕಾರ ಕಂಡು ಕುರಿ ಬೆದರಿದೊ .
ಹೈಕಳು ದಯ್ಯ ದಯ್ಯ ಅಂತ ದಿಕ್ಕಾಪಾಲಾಗಿ ಪೇರಿಕೀಳತೊಡಗಿದೊ .
ಅವರ ಪೈಕಿ ಗೊಣ್ಣೆಮುದ್ದ ಮಾತರ ಅಂತ ವಸಿ ಮುಂದಕೆ ಬಂದು ನೋಡಿದ . 
ಯಾರೋ ನರಮನುಷನಂಗೆ ಕಾಣಿಸಿತು .
ದಿಟ್ಟತನ ಮಾಡಿ ಇನೂ ಸಮೀಪಕೆ ಬಂದ . 
ಆಗ ಅವನಿಗೆ ತಿಳಿದೋಯಿತು " " ಅಯ್ಯೋ ನಿಮ್ಮೌವುಸಾಳಾಗ ಈಟೊತ್್ನಲಿ ಹಿಂಗಾ ಇಲ್ಲಿ ಕೂರೋದು ? ಬುಡು , ಬುಡು " " ಅಂದುಕೊಂಡು ಬಂದ .
ಏರಿಕೆಳಗಿಳಿದು ಓಡುತಿದ ಹೈಕಳು ಗೊಣ್ಣೆಮುದ್ದ ಆ ದಯ್ಯದ ಜೊತೆಗೇ ಮಾತಾಡುತಿದ ಆಟು ದೂರದಿಂದಲೇ ನೋಡಿ , ಏನಪ್ಪ ಈ ಚೋಜಿಗಾ ಅಂತ ಅವೂ ಇತ್ತ ಕಳ್ಳಹೆಜ್ಜೆ ಇಡುತಾ ಬಂದೊ . 
ಓ ! ನಮ್ಮೂರ ಕುಂಬಾರ ಅಲ್್ವಾ ? ಅಂತ ಒಬರಿಗೊಬರು ಹೇಳಿಕೊಂಡು ಏರಿ ಹತ್ತಿ ಬಂದೊ .
ಆಟೊತ್ತಿಗಾಗಲೇ ಕಸ್ತೂರಿಮಗ ಎಲೋ ತಪ್ಪಿಸಿಕೊಂಡು ಬುಟನಂತೆ ಅನೋ ಸಮಾಚಾರ ಊರಿಂದೂರಿಗೇ ಹಂಡಿಕೊಂಡಿತ್ತು .
ಆದರೆ ಏನಾಯಿತು ಅಂತ ತಿಳಕೊಳೋದಿಕೆ ಕಾಡುಪಾಲಾಗಿದ್ದ ಕಸ್ತೂರಿ ಯಾರಿಗೂ ಸಿಕಿರನಿಲ .
ಒಬ್ಬನ ಮೇಲೆ ಒಬ್ಬ ಬಿದ್ದು ಎದ್ದು ಕಂಡಿದ್ದ ಕೇಳಿದ್ದ ಹೂಸಿದ್ದ ಕೆಮ್ಮಿದ್ದ ಎಲನೂ ಒಂದೇ ಉಸುರಿಗೆ ಸುರಿಸಿದೊ .
ಕಸ್ತೂರಿ ಯಾರಿಗೂ ಏನನೂ ಹೇಳದಾದ .
" " ನಂಗೇನೂ ಗೊತ್ತಿಲ್ಲ .
ನನ್ನ ಏನ್ನೂ ಕೇಳ್್ಬ್ಯಾಡಿ " " ಅಂತ ಕಡ್ಡಿ ಎಂಡು ತುಂಡಾದಂಗೆ ಅಂದು , ತಲೆಯ ಮಂಡಿಯೊಳಕೆ ಹುದುಗಿಸಿಕೊಂಡ - ಬಸವನಹುಳ ಕತ್ತ ಒಳಗೆ ಎಳಕೊಳುವಂಗೆ .
ಹೈಕಳು ಒಬ್ಬರ ಮಕ ಒಬ್ಬರು ನೋಡಿಕೊಂಡೊ .
ಅಯ್ಯೋ ಪಾಪ ಅಂದುಕೊಂಡೊ .
ಗೊಣ್ಣೆಮುದ್ದ " " ಊರಲ್ಲಿ ನಿನ್ನ ಎಲ್ಲ ಕೇಳ್್ತಾ ಅವರೆ , ಎದ್ದು ನಡೀ ಕಸ್ತೂರಣ್ಣ " " ಅಂದ .
ಕಸ್ತೂರಿ ತಲೆಎತ್ತಿ ಮುದ್ದನ ಮಕ , ಸುತ್ತಲಿನ ಹೈಕಳ ಮಕ ನೋಡಿದ .
ಕತ್ತಲೆ ಮಕದ ಮೇಲೆ ಜಾರಿಳಿಯುತಿತು .
ಅವನಿಗೆ ಹೋಗೋದಿಕೆ ಒಂಚೂರೂ ಮನಸಿರನಿಲ .
" " ನಿಮ್್ ದಮ್ಮಯ್ಯ ಅಂತೀನಿ , ನನ್್ಬಲವಂತ ಮಾಡ್್ಬ್ಯಾಡಿ ನೀವು ನಡೀರಿ " " ಅಂದ .
ಕಸ್ತೂರಿ ಹಿಂಗೆ ಹಠ ಮಾಡೋನಲ .
ಎರೆಮಣ್ಣಿಗೆ ಅಂತ ಹಡ್ಡಲಿಗೆ ಬಂದಾಗೆಲ ಇವನೇ ತಮ್ಮ ನಗಿಸಿ , ತಾನೂ ನಕ್ಕು , ಏನಾದರು ಹಕಲೆ ಮಾಡಿ , ಕಥೆ ಹೇಳಿ ಹೋಗುತಿದ .
ಅಂಥೋನು ಹಿಂಗೆ ಬರದೆ ಹಠಕ್ಕೆ ಕೂತಂಗೆ ಕುಂತವನೆ ಅಂದರೆ , ತಾವೆಲ್ಲ ಅತ್ತ ಹೋದಮೇಲೆ ಏನಾದರು ಅನಾಹುತನೇ ಮಾಡಿಕೊಂಡರೂ ಮಾಡಿಕೊಂಡ ಅಂತ ಲೆಕ್ಕ ಹಾಕಿದ ಹೈಕಳು ಇವನ ಬ಼ಡಪೆಟ್ಟಿಗೆ ಬುಟು ಹೋಗನಿಲ .
ಒಂದು ಹೈದ " " ಸುಮ್್ಕೆ ಏಳು ಕಸ್ತೂರಣ್ಣ " " ಅಂತು .
ಗೊಣ್ಣೆಮುದ್ದ " " ನಾವು ಇವುನ್ನ ಬುಟ್್ಬಾರ್್ದು ಕಂಡುರ್ಲಾ " " ಅಂದು ಇತರರಿಗೆ ಹೇಳಿ ತಾನು ಬಗ್ಗಿ " " ಏಳು ಕಸ್ತೂರಣ್ಣ " " ಅಂತ ರಟ್ಟೆ ಹಿಡಕೊಂಡ .
ಇನೊಂದು ಹೈದ ಬೇರೆ ರಟ್ಟೆ ಹಿಡಕೊಂಡಿತು .
ಇನೊಬ್ಬ " " ಈ ಅವಸ್್ಥೇಲಿ ನಾವು ಹೆಂಗೆ ಬುಟೋಗ್್ತೀವಿ ? ನೀನು ಎದ್್ನಡಿ ಕಸ್ತೂರಣ್ಣ ಸುಮ್್ಕೆ " " ಅಂತ ಎತ್ತಿದ .
ಮತ್ತೊಬ ಸೊಂಟ ತಬಿಕೊಂಡ .
ಕಸ್ತೂರಿ ಕೊಸರಾಡಿ ` ಬುಡ್್ರಪ್ಪ ' ಅಂತ ಕೇಳಿಕೊಂಡ .
ಆದರೆ ಹೈಕಳು ಬುಡೊ ಮನಸಿನೋವಾಗಿರನಿಲ .
ಮುಷ್ಠಿಕಟ್ಟಿ ಮೇಲಕೆ ಎತ್ತೇಬುಟೋ .
ಕಸ್ತೂರಿ ಆ ಹೈಕಳ ಬಲವಂತಕೆ ಪುನೈಸಿ ಮಾತಾಡದೆ ಅವರೊಂದಿಗೆ ಹೆಜ್ಜೆ ಎಳೆಯತೊಡಗಿದ .
ಆ ಹೈಕಳ ಕ್ರಿಯಾಶಕುತಿಯ ಮುಂದೆ ಕಸ್ತೂರಿಯ ನಿರಾಶಕುತಿ ಸೋತುಹೋಗಿತ್ತು .
ಅವು ನೇರವಾಗಿ ಮೋಟಪ್ಪನೋರ ಮನೆ ಮುಂದಾರಕೆ ತಂದು ನಿಲಿಸಿದೊ .
ಜಗಲಿ ಮೇಲೆ ಮೂರುನಾಕು ಜನ ಕುಂತಿದ್ದರು .
ಮುಂದಾರದಲಿ ಇಟುಕೊಂಡಿದ್ದ ಲಾಟೀನು ಬೆಳಕಲಿ ಅವರ ಮಕ ದೂರಕೆ ಕಾಣುತಿರನಿಲ .
ಹೈಕಳು " " ನಡೀ ಕಸ್ತೂರಣ್ಣ " " ಅಂತ ಸಮೀಪಕೆ ತಳ್ಳಿಕೊಂಡು ಬಂದೊ . 
ಈ ಗದ್ದಲಕೆ ತಿರುಗಿ ನೋಡಿದ ಪುರುಸಪ " " ಯಾರೋ ಕಳ್ಳುನೋ ಏನೋ ಹಿಡ್್ಕೊಂಡು ಬತ್ತಾ ಇರೋಹಂಗವೆ ಯಾವವು " " ಅಂದ .
ಗೊಣ್ಣೆಮುದ್ದ " " ಕಳ್ಳ ಅಲ್ಲ ಕನಣ್ಣ , ಇವುನು ಕಸ್ತೂರಣ್ಣ .
ಕಟ್ಟೆ ಏರಿಮ್ಯಾಲೆ ಒಬ್್ನೇ ಏಟು ಹೇಳಿದ್್ರೂ ಕೇಳದೆ ಕುಂತ್್ಬುಟ್ಟಿದ್ದ .
ನಾವು ಬುಡದೇನೆ ಕರ್್ಕೊಂಡು ಬತ್ತಾಯಿವಿ " " ಅಂದ . 
" " ಓ ! ಕಸ್ತೂರಿನಾ ? ಕರ್್ಕೊಂಡು ಬಲ್ಲಿರ್್ಲಾ ಕರ್್ಕೊಂಡು ಬಲ್ಲಿ " " ಅಂದರು ಮೋಟಪ್ಪ .
ಎಲ್ಲರೂ ಕುಂತಿದ್ದ ವರಸೆ ಬದಲಾಯಿಸಿಕೊಂಡರು .
ಅವರು ದಿಟವಾಗಿ ಕಸ್ತೂರಿಯ ವಿಷಯನೂ ಮಾತಾಡಿದ್ದರು .
ಕಸ್ತೂರಿ ಹಂಗೇ ಜಗಲಿಕಿಳ್ಳಲಿ ನಿಂತುಕೊಂಡ .
ಹೈಕಳು ` ಕುರಿಬುಟ್್ಬುಟ್ಟು ಬಂದೀವಿ .
ಅವುನ್ನ ಕೊಟ್ಟಿಗ್ಗೆ ಕೂಡಿ ಬತೀವಿ ' ಅಂತ ಅತ್ತ ಹೋದೊ .
ಲಚುಮೇಗೌಡ " " ಏನ್್ಲಾ ಕಸ್ತೂರಿ .
ಏನೇನೋ ಕೇಳ್್ಬುಟ್್ವಲ್ಲಾ ? ಅಂಥ ಹೈದ ಹಂಗಾದ ಅಂದ್್ರೆ ನಂಬೋಕ್ಕೂ ಆಗಾಕ್ಕಿಲ್ಲ " " ಅಂದ .
ಕಸ್ತೂರಿ ಏನುತಾನೆ ಹೇಳಿಯಾನು ? ಮೋಟಪ್ಪನೋರು " " ಅದೇನಾಯ್್ತು ಅನ್ನೋದೆ ಗೊತ್ತಾಗನಿಲ್್ವಲ್ಲೋ " " ಅಂದರು .
ಪುರುಸಪ " " ಬಡ್ಡೀಮಗುನ್ನ ಅದುರುಸ್್ಟ್ಟವೇ ಚಂದಾಗಿದ್ದಂಗಿಲ್ಲ .
ಅಪ್ಪನ್ನ ಕಳ್್ಕೊಂಡ .
ಅದೋಗಲಿ ಅಂದುರೆ , ಆಡುತಾ ಆಡುತಾ ಇದ್ದಂಗೆ ಹೆಂಡುರ್್ನೂ ಕಳ್್ಕೊಂಡ .
ದ್ಯಾವುರು ಕೊಟ್ಟ ಯಾರ್್ದೋ ಹುಳನೆ ತನ್್ದು ಅಂತ ತಂದಿಟ್್ಕೊಂಡು ತನ್ನ ಹೊಟ್ಟೇಲಿ ಹುಟ್ಟಿದ್್ಕ್ಕಿಂತಲೂ ಚೆಂದಾಗಿ ಸಾಕ್್ದ .
ಈಗ ಅದೂ ಕಾಣ್್ದಂಗೆ ಆಯ್್ತು .
ಏನ್್ಲಾ ಇದೆಲ್ಲ ? ಅಂದ .
ಕಸ್ತೂರಿ ಕತ್ತು ಬಗಿಸಿಕೊಂಡು ನಿಂತಿದ್ದ .
ನರುಸ " " ಆ ಸಂಕ್ರಯ್ಯ ಏನೋ - ಜಡೆಮುನಿಗುಡ್ಡದಂಡಿ ರುಂಡ ಬಿದ್ದಿತ್ತು ಅಂತ .
ಹಳ್ಳದಾಟಿ ಆಚೆ ಹೋಗದಿದ್ದ ಆ ಹೈದ ಅವುರೌವ್ವನ ಕ್ವಾಣೆ ಒಳಗೆ ಅಲ್ಲೀಗಂಟ ಬುಡುತಾನ ? ಆ ಹಾರ್್ವ ಹಿಂಗೆ ಕುಣಿಸೋದ್್ರಲಿ ಎತ್ತಿದ ಕೈಯಿ " " ಅಂದ .
ಕಸ್ತೂರಿ ಅಲುಗಾಡನಿಲ .
ಆಟು ದೂರದಲಿ ಕೂತಿದ್ದ ಈರ " " ಹಂಗಲ್್ವಂತೆ ಕಂಡ್್ರಪ್ಪ , ಊರಿಗೊಂದು ಒಕ್್ಲಿರೊ ಈ ಕುಂಬಾರುನ್ನ ತಮ್ಮ ಕಡೀಕೆ ಸೆಳ್್ಕೊಂಡ್್ಬುಟ್್ರೆ ಆಗ ಸೂತ್್ಕಸವುಳ್್ದಲಿ ಮಡ್್ಕೆ ತೆಗಿಯಾಕೆ ಆಗ್್ದೆ ಅವುರೆಲ್ಲ ಹೊಡ್್ಬಾಳು ಹತ್್ಲಿ ಆ ಆಚಾರಿಯ ಒಲಿಸ್್ಕೊಂಡಂಗೆ ಇವುನ್ನೂ ಒಲಿಸ್್ಕೊಂಡುಬುಡಾನೆ ಅಂತ ತಿಮ್ಮಾಡಿಯ ಅವುಸಿಟ್ಟ಼ವರೆ , ಆಗ ಈ ಕಸ್ತೂರಿ ತನಿಗೆತಾನಾಗೇ ನಮ್ಮ ದಾರಿಗೆ ಬತ್ತಾನೆ ಅಂತ ಸಾನುಬೋಗ್್ರು ದುರುಗಪ್ಪ ಎಲ್ಲ ಸೇರ್್ಕೊಂಡು ಹಾಕಿರೊ ಹೂಟ್್ವಂತೆ ಇದು ಅಂತಾರೆ " " ಅಂದ ಕ್ಷೀಣವಾಗಿ .
ಕಸ್ತೂರಿ ಬಾಯಿ ಕಳಕೊಂಡಿದ್ದ .
ಪುರುಸಪ " " ಲಾ ಬಡ್ಡೀಮಗನೆ .
ನೀನೂ ಅವುರೂ ಒಟ್್ಗೇ ಹೂಟ ಹಾಕಿದುರೂ ನಮ್್ಸ್ಯಾಟ ಕೀಳಕ್ಕಾಗಕ್ಕಿಲ್ಲ ಕಂತೆ " " ಅಂದು ಕಡುಪಿನಿಂದ ಮೀಸೆ ಹುರಿ ಮಾಡಿದ .
ಕಸ್ತೂರಿ ಉಸಿರಾಟ ಬುಟು ಬಿಗಿಗೊಳ್ಳುತಿದ .
ಈರ ತಿರುಗ " " ಅಯ್್ ನಂಗೇನು ಗೊತ್ತು ? ಮ್ಯಾಗಲಮನೆ ಸದ್ರಪ್ಪನೋರು ಹಂಗಂತಿದ್್ರು ಅಂತ ನಮ್್ಕಾಡ ಹೇಳ್್ತಿದ್ದ " " ಅಂತ ಕಾಡನ ಮೇಲೆ ಹೊರೆಸಿದ .
ಕಸ್ತೂರಿ ನರಮನುಷನಾಗಿ ನಿಂತಿರನಿಲ .
ಮೋಟಪ್ಪನೋರು " " ಲಿ ಬುಡ್್ರೊ ಅದೇನು ಆಯ್್ತದೊ ಆಗಲಿ ಈಗ್ಯಾಕೆ ಅದೆಲ್ಲ " " ಅಂದರು - ಮನೆ ಒಳಗೆ ಹೆಂಗಸರು ಇರೋದ ನೆನೆಸಿಕೊಂಡು .
ಕಸ್ತೂರಿ ಗೌಗ್ಗಲ್ಲಾದ .
ಲಚುಮೇಗೌಡ " " ಇದೇನು ಮೋಟ಼ಪ್ಪ ಹಿಂಗಂತಿ ? ನಾವು ಸುಮ್್ಕೆ ಕುಂತ್್ ~ ಕೊಂಡ್್ಬುಟ್್ರೆ ಎಲ್ಲ ಬೇಕಾದಂಗೆ ನಡೀತದೆ ಅಂದ್್ಕೊಂಡ್್ಬುಟ್ಟಿದ್ದೀಯಾ ? ಬಡ್ಡಿಮಕ್್ಳು ಸೀಗಳ್ಳಿಗೆಲ್ಲ ಹೋಗಿ ಕಿತಾಪತಿ ಮಾಡಿ ಬರೋಹಂಗಾಗ್ಯವ್್ರೆ " " ಅಂದ .
ಅಲೀಗಂಟಲೂ ಕೇಳುತಾ ಕುಂತಿದ್ದ ಮೊಗಣ್ಣ ನಡುವೆ ಬಾಯಿ ಹಾಕಿ " " ಮಾತುಳ್ಳೋನು ಭರದಲ್ಲಿ ಗೆದ್ದ ಅನ್ನಂಗೆ , ಹಿಂದಿನಿಂದ್್ಲೂ ಬಂದದ್ದ ಹೆಂಗೆ ಬುಡಾಕ್ಕೆ ಆಯ್್ತದೆ ? ಮಾತಾಡ್್ತಾ ಮಾತಾಡ್್ತಾ ಜನಕ್ಕೂ ತಿಳೀತದಪ್ಪ " " ಅಂದ .
ಕಸ್ತೂರಿ ಒಂದು ಕಂಭ ಅಂತ ತಿಳಿದ ಮೋಟಪ್ಪನೋರ ನಾಯಿ ಕಾಲೆತ್ತಿ ಚುಯ್ಯನೆ ಹನಿಕಿಸಿತು .
ಪುರುಸಪ ರೇಗಿ " " ಒಳ್ಳೇ ಮಠದ ಮುನಿಯಂಗೆ ಮಾತಾಡ್್ತಾ ಇದೀಯಲ್ಲ ಮುಚ್ಚೋ ಮೊಗ಼ಣ್ಣ ನಿನ್್ಸರವಾ ? ನಮ್್ಗೆ ಬರ್್ಬೇಕು ಅಂತ ಕುಳವಾಡಿಯಂಗೆ ತಮಟೆ ಹಾಕೊಂಡು ಬಾರ್್ಸು .
ಆಗ ನಿನ್ನ ಕಡೀಕ್ಕೆ ಬತ್ತಾರೆ ಜನಯೆಲ್ಲ ? ಆ ಬಡ್ಡೀ ಮಕ್ಕಳು ಚಾಪೆ ಕೆಳಗೆ ನುಸ್್ದರೆ ನಾವು ರಂಗಲಿ ಕೆಳ್್ಗೆ ನುಸೀಬೇಕು .
ಗೊತ್ತಾ ? ಹಿಂಗೆ ಮಾಡ್್ನಿಲ ಅಂದ್್ರೆ ಆ ಸಾನುಭೋಗ , ಸಂಕ್ರಯ್ಯ , ದುರುಗ ಎಲ್ಲ ಹರ್್ಕೊಂಡು ತಿಂದ್್ಬುಡ್್ತಾರೆ ಗೊತ್ತಾ ? ಗಂಟಲು ಎತ್ತರಿಸಿ ಅಂದ .
ಕಸ್ತೂರಿಯ ಕರಿತೊಡೆ ನೆಕ್ಕಿ , ಮೂಸಿದ ನಾಯಿ ಮಹಾಪಾಪ ಮಾಡಿದಂಗೆ ಕುಯ್್ಗರಿಯುತಾ ಆಚೆ ಓಡಿತು .
ಲಚುಮೇಗೌಡ " " ಓಹೋ ! ಕಸ್ತೂರಿ ಹಂಗೇ ನಿಂತ್್ಬುಟ್್ನಲ್್ರೋ " " ಅಂತ ರಾಗ ಇತ಼್ತ ತಿರುಗಿಸಿದ .
ಮೋಟಪ್ಪನೋರು " " ಅಯ್ಯೊ ಹಾಳ್್ ಮರ್್ವೇ ? ಈ ಪುರುಸಪ , ಮೊಗಣ್ಣ , ನರಸ ಎಲ್ಲ ಸೇರಿಕೊಂಡುಬುಟ್್ರೆ ಹಿಂಗೆಯಾ ! ಹೋಗುಲಿ , ಕಸ್ತೂರಿ ನೀನಾದ್್ರೂ ಹೇಳನೇಬಾರ್್ದಾ ? " " ಅಂತ ಕತ್ತಲೆಯಲಿ ನಿಂತಿದ್ದ ಕಸ್ತೂರಿಯನ್ನೇ ದೂರಿದರು .
ಕಸ್ತೂರಿ ಮಾತಾಡನಿಲ .
ಅವನ ಕೈಕಾಲುಗಳಿಗೆ ಸೊಳ್ಳೆ ಮುತ್ತಿ ತಿನ್ನುತ್ತಿದ್ದೊ .
ಪುನೈಸಿ ಮೋಟಪ್ಪನೋರು " " ನಂಗನ್ನಸ್್ತದೆ : ಇಲ್ಲಾ ಹೈದ ಬೋರೆ ಒಳ್್ಗೆ ತಪ್ಪುಸ್್ಕೊಂಡಿರಬೇಕು .
ಇಲ್ಲಾ ಈಸ್ಯಾನ ದಿಕ್ಕಲ್ಲಿ ಕಲ್ನಾರು ಹಳ್ಳಕೆ ಹೊಸ್್ದಾಗಿ ಯಾರೋ ಪೇಟೋರು ಬತ್ತಾಅವ್್ರಂತೆ - ಅವುರ ಜೊತೆ ಹೊಂಟೋಗಿರಬೇಕು .
ಆ ಮೋಟರು ನಮ್ಮ ದೊಡ್ಡಾಲಮರದಗಂಟ್್ಲೂ ಬಂದಿತ್ತಂತೆ .
ಅದುಬುಟು ಆ ಸಂಕ್ರಯ್ಯ ಹುಟ್ಟಿಸೊಹಂಗೆ ಅದೆಲ್ಲ ಕಂತೆ ಪುರಾಣ " " ಅಂದರು .
ಕಸ್ತೂರಿ ಈಗ ಕಿವಿವೊಡಿದ .
ಈರ " " ಹೂಕನ್್ರಪ್ಪ , ತುದಿಬಾರೆ ಮ್ಯಾಲೊಂದು ವಾನ ಧೂಳ್್ಕೊದುರ್್ಕೊಂಡು ಸದ್ದು ಮಾಡ್್ಕೊಂಡು ಹೋಯ್್ತ್ತಿದ್ದ ಸೌದೆ ತರಾನೆ ಅಂತ ಹೋಗಿದ್ದಾಗ ನಾನೂ ಕಂಡೆ " " ಅಂದ .
ಕಸ್ತೂರಿ ಮನಸು ನೆಟ .
ಮೋಟಪ್ಪನೋರು " " ಕಸ್ತೂರಿ , ಈ ಈರನ್ನ ಕರ್್ಕೊಂಡು ಬುತ್ತಿಕಟ್್ಕೊಂಡು ಒಂದೆಜ್ಜೆ ಬಾರೆ ಇಳಿದು ಆ ಹಳ್ಳದಗಂಟ ಹೋಗಿದ್ದೇ ಬಂದ್್ಬುಡು " " ಅಂದರು .
ಕಸ್ತೂರಿ ಉಸಿರೆಳೆದುಬುಟ .
ಈರ " " ಅಯ್ಯೋ , ನಂಗೇನೋ ವೋಟು ಜಮ್್ರ ಅದೆ ಅಯ್ಯನೋರೆ .
ನಂಗೆ ಹೋಗಾಕೆ ಆಗುಕ್ಕಿಲ್ಲ .
ಅವುಂಗೇನು ಈ ಬಾರೆ ಹೊಸ್್ದಾ ? ಒಬ್ಬನೇ ಬೇಕಿದ್್ರೂ ಸುತ್್ಕೊಂಡ್್ ಬಂದಾನು " " ಅಂತ ರಾಗ ಎಳೆದ .
ಕಸ್ತೂರಿ ಯಾರು ಬರಲಿ ಬುಡಲಿ ತಾನಂತು ಹೋಗೋನು ಅಂತ ನಿಚ್ಚಯ ಮಾಡಿಕೊಂಡ .
ತನ್ನ ಮಗ ಸತ್ತಿಲ ಅನೋ ಆಸೆ ಬಲಿಯತೊಡಗಿತು .
ಹೊಸ ಬಲ ದೇಹಕೆ ಹೊಕಿಕೊಂಡಿತು .
ಗೊಣ್ಣೆಮುದ್ದ ಮೆಲ್ಲಗೆ " " ಹೂ ಕಸ್ತೂರಣ್ಣ , ಬೇಕಾದ್್ರೆ ನಾನೂ ಬತೀನಿ ಹೋಗಿದ್್ಬಂದ್್ಬುಡಾನೆ " " ಅಂದ .
ಕಸ್ತೂರಿ ಮುದ್ದನ ಮಾತಿಗೆ ತಲೆ ಅಲುಗಾಡಿಸಿದ .
ಹೋಗಲೇಬೇಕು ಅನೋದು ಒಳಗಿಂದ ಒತ್ತರಿಸಿಕೊಂಡು ಬಂತು . 
" " ಆಗ್್ಲಿ ಮುದ್ದಪ್ಪ , ನಾನ್್ ಹೋಗಿದ್ದೇ 37 ಬತೀನಿ " " ಅಂದೋನು ಜಗಲಿ ಮೇಲೆ ಕುಂತಿದೋರಿಗೆ ` ಹೊನ್್ರಪ್ಪ ' ಅಂತ ಹೇಳಿ ಹೊಂಟ .
ಗೊಣ್ಣೆಮುದ್ದನಿಗೆ ತಿಮ್ಮಾಜಿಯ ಹುಡುಕೋದು ಬೇಕಾಗಿತ್ತು .
ತನ್ನ ಅವ್ವನಿಗೆ ಕಾಡಿಬೇಡಿಯಾದರೂ ಒಪ್ಪಿಸಿ ಕಸ್ತೂರಿ ಜೊತೆ ಹೋಗಬೇಕು ಅಂತ ಲೆಕ್ಕಹಾಕಿದ .
ಇಬರೂ ಮಟಬುಟ್ಟ ಮೇಲೂ , ತಮ್ಮ ಜೋಡಿ ಮುರಿದಿರನಿಲ ; ತಾವು ಸೇರಿಕೊಂಡು ಆಡಿದ ಆಟ ಇರನಿಲ . 
ತೋಡು ತೆಗೆಯುತಿದರು .
ಎರೆಮಣ್ಣಲಿ ಮನೆಕಟ್ಟಿ ವಾಸ ಮಾಡುತಿದರು .
ದೇವುರು ಮಾಡಿ ಮೆರೆಸುತಿದರು .
ಹಳ್ಳಗಳಲಿ ಅಡಗಿ ಅವು ತೊಗುಮ್ಮನ ಆಟ ಆಡುತಿದರು .
ಒದ್ದು ಒಳಗೆ ಒತ್ತು ಹಾಕೊಂಡು ಸೇರಿರುತಿದ ತೋಡನ ಬಿಲ ಅಗೆದು ಹಿಡಿದು ಸುಟ್ಟು ತಿನುತಿದರು .
ಹಳ್ಳದ ಅಂಚಿನಲೇ ಗುರುಮೆ ಹಾಕಿರೋ ಬಿಲ ಹುಡುಕುತಾ ಸಿಕ್ಕರೆ ಗುರುಮೆ ಕಿತ್ತು ಒಳಗೆ ಕೈಹಾಕಿ ನಳ್ಳಿ ಹಿಡಿಯುತಿದರು .
ಹಿಂಗೆ ಹಿಡಿದ ನಳ್ಳಿಯ ಅದರ ವಾಟೆ , ಒಳಗಿನ ಕಸರಿ ಕಿತ್ತು ಉಳಿದ ನಳ್ಳಿಯ ಬೆಂಕಿಯಲಿ ಬೇಯಿಸಿಕೊಂಡು ಸಮಸಮಪಾಲು ಮಾಡಿಕೊಂಡು ತಿನುತಿದರು .
ಒಂದು ದಿವಸ , ತೂತಿಗೆ ಗುರುಮೆ ಹಾಕಿಲದಿದರೂ ಬಿಲದ ಬಾಯಲ್ಲಿ ನಳ್ಳಿ ನಡೆದಾಡಿರೋ ಹೆಜ್ಜೆ ಗುರುತದೆ ಈಗೆಲೊ ಬಿಲದೊಳಕ್ಕೆ ಹೊಕ್ಕೊಂಡಿರಬೇಕು ಅಂತ ತಿಮ್ಮಾಜಿ ಬಿಲಕೆ ಕೈಹಾಕಿದ .
ಏನೋ ಮೆತ್ತಗೆ ಸಿಕ್್ತಾ ಅದೆ , ಎಲೋ ಕೊರವ ಇರ್್ಬೇಕು ಅಂತೇಳಿ ಬಲೆ ಖುಷಿಯಿಂದ ಹಿಡಿದು ಈಚೆಗೆ ಎಳೆದರೆ ಹೊಳ್ಳೆಬುಡ್ಡ ! ಕೈಗೆ ಸುತಿಕೊಂಡುಬುಟ್ಟಿತ್ತು .
ತೊಳ್ಳೆ ಬಾಯಿಗೆ ಬಂದಂಗಾಗಿ ಮೇಲಕೆ ಹಾರಿ ಕೆಳಗೆ ಬಿದ್ದು ಎದ್ದು ಕೈ ಒದರುತಾ ಇಡೀ ಹಡ್ಡಲಲೆಲಾ ನೆಗೆದಾಡಿಬುಟ್ಟಿದ್ದ .
ಅವತ್ತಿಂದ ಅವನು ನಳ್ಳಿ ಹಿಡಿಯೋ ಕಾಯಕನೇ ತೊರೆದುಬುಟ .
ಗುರುಮೆ ಹಾಕಿರೋ ಬಿಲವಾಗಿದರೆ ಅದರೊಳಗೆ ನಳ್ಳಿಯೋ ಇರುತದೆ ಅಂತ ಏಟು ಹೇಳಿದರೂ ಕೇಳನಿಲ .
ಗೊಣ್ಣೆಮುದ್ದನಿಗೆ ಕಸ್ತೂರಿ ಯಾವಾಗಲೂ ಅಬಿಮಾನದ ಮನುಷ . 
ಅವನು ಯಾರೊಂದಿಗೂ ಯಾವಾಗಲೂ ಮಕಗಂಟಾಕೊಂಡು ಮಾತಾಡಿದೋನಲ .
ಒಂದು ಪಕುಷ ಹಂಗೆ ಗಂಟಾಕೊಂಡಿರೋರ ನಗಿಸಿ ಗಂಟು ಬುಡಿಸೋನು .
ತನ್ನ ಮಗನಿಗಂತು ಜೀವ ಬೇಕಾದರೂ ಕೊಡೊ ಹಂಬಲ ಇಟುಕೊಂಡಿದ .
ಅಂಥ ಕಸ್ತೂರಿ ಇವತ್ತು ಮಗನಿಗಾಗಿ ಪಡುತಿರೊ ಪಾಡು ನೋಡಿ ಅವನ ಬುಟು ಹೋಗೋದಿಕಾಗದೆ ತಾನೂ ಅವನ ಹಿಂದೆ ನಡೆಯತೊಡಗಿದ .
ಕಸ್ತೂರಿ ಗುಡಿಸಲಿಗೆ ಬಂದಾಗ ಗೌಗ್ಗತ್ತಲೆ ತುಂಬಿತ್ತು .
ಹಣತೆ ಎಲ್ಲಿದೆಯೋ .
ಬೆಂಕಿಪೊಟ್್ಣ ಎಲ್ಲಿದೆಯೋ .
ಯಾರು ಹುಡುಕೋರು ? ಕಸ್ತೂರಿ ಸುಮನೆ ತುಂಡು ಗೋಡೆಗೆ ಒರಗಿ ಕುಂತ . 
ಮುದ್ದ ಎದುರಾಗಿ ಕುಂತ . 
ಇಬರೂ ಮಾತಾಡಿರನಿಲ .
ಕಸ್ತೂರಿಯೇ " " ಯಾಕಪ್ಪ ಮುದ್ದಣ್ಣ ಹಿಂದಟ್ಟಿ ಬಂದೆ ? ಮನೆಗೋಗು " " ಅಂದ .
38 ಮುದ್ದ ` ಕಸ್ತೂರಣ ನಾಳಿಕೆ ಇಬ್್ರೂ ಬರಾನೆ " " ಅಂದ . 
" " ಅಯ್ಯಯ್ಯೋ ಬ್ಯಾಡಪ್ಪ , ನಾನು ನೋಡಿ ಹುಡಿಕೊಂಡು ಬತೀನಿ , ಆಮ್ಯಾಲೆ ಬಂದು ನೀನು ನೋಡೀವಂತೆ .
" " " " ಆ ಬಾರೇಲಿ ಒಬ್ಬನೇ ಹೋಯ್್ತೀಯಾ ? " " ಅಂತ ಮುದ್ದ ಹುಬ್ಬೇರಿಸಿದ .
ಕಸ್ತೂರಿ ಹುಸಿನಕ್ಕು " " ನನ್್ಮೊಗ ಸಿಗೋದಾದ್್ರೆ ಎಲ್್ಗೆಬೇಕಾದ್್ರೂ .
ನೀನೀಗ ಹೋಗು ನಿಮೌವ್ವ ಬೈದಾರು " " ಅಂದ . 
ಮುದ್ದ ತಿರುಗ " " ಹೊಟ್್ಗೆ ಏನ್್ ಮಾಡ್್ಕೊಂಡಿದ್ದೀ ಕಸ್ತೂರಣ್ಣ " " ಅಂದ ಕಸ್ತೂರಿ ಮಾತಾಡನಿಲ .
" " ಊರೇಲಿ ಇಲ್್ದಿದ್ದೋನು ಇನ್ನೇನು ಮಾಡ್್ಕೊಂಡಿರ್್ತಿ , ನಮ್ಮನೆಗೆ ಹೋಗಾನೆ ಬಾ " " ಅಂದ . 
ಮುದ್ದ ಬಾಯಿಮಾತಿಗೆ ಕರೆಯುತಿದಾನೋ ದಿಟವಾಗಿಯೋ ಅಂತ ಆ ಕತ್ತಲೆ ಯಲಿ ತಿಳಿಯನಿಲ .
" " ಏಳು ಕಸ್ತೂರಣ್ಣ ಇವತ್ತು ನಮ್ಮನೇಲಿ ಉಣ್ಣೀವಂತೆ " " ಅಂದ .
ಕಸ್ತೂರಿ ಈ ಹೈದ ದಿಟವಾಗಿಯೂ ಒತ್ತಾಯ ಮಾಡುತಿದಾನೆ ಅಂತ ತಿಳಿದು " " ಬ್ಯಾಡಪ್ಪ ನಂಗೇನು ಹಸ್್ವು ಕಾಣಾಕ್ಕಿಲ್ಲ .
ನೀನೋಗು " " ಅಂದ . 
" " ಉಹುಂ , ಹಂಗೆಲ್ಲ ಹೇಳ್್ಬ್ಯಾಡ .
ನೀನು ಏಳ್್ತೀಯೋ ಇಲ್್ವೋ " " ಅಂತ ನಿರುದಾರ ಮಾಡಿ ತಾನು ಎದ್ದು ನಿಂತ .
ಕಸ್ತೂರಿ " " ನಿನ್್ಕೈಮುಗೀತೀನಿ ನನ್ನ ಕರೀಬ್ಯಾಡ ನೀನು ಹೋಗಪ್ಪ ಮುದ್ದಣ್ಣ " " ಅಂತ ಕೇಳಿಕೊಂಡ .
ಕಸ್ತೂರಿಗೆ ಹಸಿವಾಗಿತ್ತು .
ಆದರೆ ಉಣ್ಣೋ ಮನಸಿರನಿಲ .
ಮುದ್ದನೂ ಬಕಪಟ್ಟಿಗೆ ಬುಡನಿಲ .
ಅವನ ಒತಾಯಕೆ ಮಣಿಲೇಬೇಕಾಯಿತು .
ಕದ ಎಳಕೊಂಡು ಅವನ ಹಿಂದೆ ಹೊಂಟ .
ಉಣ್ಣಲು ಹೊಂಟಾಗಿದ್ದ ಕಸ್ತೂರಿಯ ಮುಜುಗರ ಮುದ್ದನ ಮನೆಗೆ ಬಂದಾಗ ಇರನಿಲ .
ನಂಜವ್ವ ಕನಿಕರದಿಂದಲೇ ಕಂಡಳು . 
ತನ್ನ ಮಗ ಹಂಗೂ ತಿಮ್ಮಾಜಿಯ ಗೆಣೆತನವ ನೆನೆಕೊಂಡು ಮರಗಿದಳು .
ಏಟೋ ದಿವಸ ತಿಮ್ಮಾಜಿಯೂ ಬಂದು ತನ್ನ ಕೈ ನೀರು ಕುಡಿದು ಹೋಗಿದ್ದ ನೆನೆಸಿಕೊಂಡಳು .
ಪೋಲಿ ಹೈದಲ್ಲ ; ಒಂದು ಮಾತು ಯಾರಾದ್್ರು ಚಡಾಯಿಸಿ ಅಂದ್್ರೆ ತಿರಿಕೊಂಡು ಹೇಳಿದ ಮಗಲ್ಲ - ಚಿನ್್ದಂಥ ಹೈದ ಅಂತ ಹೊಗಳಿದಳು .
ಏಟೋ ದಿವಸ ಮುದ್ದನ ಜೊತೆ ಹೋಗಿ ತಮ್ಮ ಕುರಿನೂ ಕಾಯ್್ಕೊಂಡು ಬಂದಿತ್ತು ಪಾಪ ಅಂತ ವ್ಯಥೆಪಟಳು .
ಏಟು ದಿವಸವಾಯ್್ತೊ ನೀನು ಸರಿಯಾಗುಂಡು , ಕೇಳಿ ಇಕ್ಕಿಸ್್ಕೊಂಡು ಉಣ್ಣು ಹಿಂಜರಿಬ್ಯಾಡ ಅಂತ ಒತ್ತಾಯ ಮಾಡಿದಳು .
ಕಸ್ತೂರಿಗೆ ಗಂಟಲೊಳಗೆ ಗುಕ್ಕು ಇಳಿಯನಿಲ .
ಹಾಲುಬುಟು ಬೆರಕೆಸೊಪ್ಪಿನ ಎಸರು ಮಾಡಿದ್ದರೂ ಅದರ ವಾಸನೆ ಕಮ್ಮಗೆ ಮೂಗಿಗೆ 39 ಬಡಿಯುತಿದರೂ ಒಳಗಡೆಗೆ ಗುಕ್ಕು ಇಳಿಯನಿಲ .
ಮೊದಲು ಇಕ್ಕಿದ್ದ ಮುದ್ದೆಯನೇ ಕಣುಮುಚಿಕೊಂಡು ನುಂಗಿ ಕೈ ತೊಳಕೊಂಡ .
ಅವನಿಗೆ ಎಲ್ಲ ತುತ್ತು ಎದೆಯೊಳಗೇ ನಿಂತಂಗಾಗಿದ್ದೊ .
ಗೊಣ್ಣೆಮುದ್ದನಿಗೆ ಬಾಯಿ ಕಟ್ಟಿದಂಗೆ ಆಯಿತು . 
ಆದರೆ ನಾಳೆ ತಿಮ್ಮಾಜಿ ಬತ್ತಾನಲ ಅಂತ ಸಮಾಧಾನ ತಂದುಕೊಂಡ .
ಕಸ್ತೂರಿ , ಮೋಟಪ್ಪನೋರು ಹನಿಕಿಸಿದ್ದ ಮಗನ ಆಸೆಯನೇ ಬಲವಾಗಿ ಹಿಡಕೊಂಡು ಕವುಚಾಕೊಂಡಿದ್ದ ಕತ್ತಲೆಯ ಸರಿಸುತ್ತಾ ಅದೇ ಗುಂಗಿನಲಿ ಬರುತಿದವನಿಗೆ ಯಾರೋ ಆ ಕಡೆ ಕಿಳ್ಳೇಲಿ ಮೈನೀರು ಹುಯ್ಯುತ್ತಾ ಕುಂತಿರುವಂಗೆ ಸದ್ದು ಕೇಳಿ ಬಂತು . 
ಆ ಸದ್ದಿನಿಂದಾಗಿ , ಹೆಂಗಸಿರಬೇಕು ಅಂತ ಅನುಮಾನಪಟು ಮುಂದೆ ಹೆಜ್ಜೆಯಿಕ್ಕಿದ .
ಸೊಂಪಲ ಕಡಿಂದ ಐದಾರು ನಾಯಿ ಕಚ್ಚಾಡುತಾ ಬಱ್ರನೆ ಬಂದಿದ್ದೇ ತಡ ಮೈನೀರು ಹುಯ್ಯುತಿದೋಳು " " ಅಯ್ಯೋ ಮನೆ ಹಾಳಾಗೋನವೆ " " ಅಂತ ಒಂದೇ ನೆಗೆತಕೆ ಬೀದಿಗೆ ಜಿಗಿದಳು .
ಅವಳು ಜೀಗಿದುದಕೂ ಕಸ್ತೂರಿ ಅದೇ ನೇರಕೆ ಬಂದುದಕೂ ಒಂದೇ ಆಯಿತು .
ಒಬರಿಗೊಬರು ಢಿಕ್ಕಿ ಹೊಡೆದರು .
ಹಂಗೆ ಹೊಡೆದ ರಭಸಕೆ ಅವಳು ಆಯತಪ್ಪಿ ಬೀಳುವಂಗಾದಳು .
ಹಂಗೆ ಬೀಳುತಿದೋಳ ಕಸ್ತೂರಿ ಆಂತು ಹಿಡಕೊಂಡ .
ಅವಳು ಅವನ ಬಲಪಡಕೊಂಡು ಬೀಳೋದ ತಪ್ಪಿಸಿಕೊಂಡಳು .
ಈ ದಡಕ್ಕನ ಘಟನೆಯಿಂದ ಕಸ್ತೂರಿ ಬೆಚ್ಚಿಹೋದ .
ಅವಳು ಹಿಡಿದಪಟ್ಟಿಗೆ ಒಂದು ಚಣ ಉಸಿರು ನಿಂತಂತಾಗಿ , ನಿಧಾನಕೆ ಕೈಬುಡಿಸಿಕೊಂಡು " " ಯಾರು ಲಕುಸ್್ಮಿನಾ " " 40 ಅಂದ . 
ಅವಳು " " ಓ ! ಕಸ್ತೂರಯ್ಯನಾ , ಹಾಳಾದೋವ್್ಕೆ ಈ ಕಾಲ ಬಂತು ಅಂದ್್ರೆ ಮುಗೀತು .
ನಾನಂತು ರಾವು ಹಿಡಿದೋದೆ " " ಅಂತ ಉಸಿರುಬುಟಳು .
ನಾಯಿಗಳು ಕಚ್ಚಾಡುತಾ ಅತ್ತ ಹೋದೊ .
ಲಕುಸುಮಿ " " ಏನು ಊರೊಳಕ್ಕೆ ಹೋಗಿದ್ದಾ " " ಅಂತ ಸರಿದಳು .
ಕಸ್ತೂರಿ " " ಹೂಕನಮ್ಮಿ " " ಅಂದ . 
" " ತಿಮ್ಮಾಜಿ ಇದ್್ಕಿದ್ದಂಗೆ ಕಾಣೆ ಆಗ್್ಬುಟ್ಟವ್್ನಂತೆ .
ನಾನಿವೊತ್ತು ತೌರಿಂದ ಬಂದೆ . 
ಕೇಳಿ ಭೋ ಸಂಕಟಾಯ್್ತಪ್ಪ " " ಅಂದು ಲಕುಸುಮಿ ರಾಗ ಎಳೆದಳು .
ಕಸ್ತೂರಿ ಮಾತಾಡನಿಲ .
ಅವನು ಸುಮ್ಮನೆ ನಿಂತಿದ್ದ .
ಅವನ ಮೌನ ಕಂಡು ಅವಳು ` ನಿನ್್ದೊಂಥರ ಸಂಕ್್ಟಾದ್್ರೆ ನನ್್ದೊಂಥರ ಸಂಕಟ ' ಅಂತ ನಿಟುಸಿರುಬುಟಳು .
ಈಗ ಕಸ್ತೂರಿ ಹೆಚ್ಚೇನು ಹೇಳದೆ " " ಲಿಬುಡು , ಬಂದದ್ದ ಅನುಭೌಸಬೇಕಲ್ಲ " " ಅಂದು ಹೆಜ್ಜೆ ಕಿತ್ತ .
ಅವನಿಗೆ ಮೋಟರು ಓಡಾಡಿದ್ದ ಗುರುತು ; ಅದರ ಕಿಳ್ಳೇಲಿಯೇ ಪಿಂಡಿ ಬಿದ್ದದ್ದು ; ಅದರ ಜಾಡು ಹಿಡಿದಂಗೆ ಮೋಟಪ್ಪನೋರು ಕಲ್ನಾರುಹಳ್ಳದ ಬಗ್ಗೆ ಹೇಳಿದ್ದು ಮಗ ಸಿಗೊ ಬಗ್ಗೆ ಆಸೆ ಹುಟಿಸಿಬುಟಿತ್ತು .
ಇತ್ತ ಹಣತೆ ತುಂಬಿ ಮಗ್ಗಲಾದ ಲಕುಸುಮಿಗೆ ಬಕಪಟಿಗೆ ನಿದುರೆ ಹತ್ತನಿಲ .
ಗಂಡಬುಟು ಇಲಿಗೆ ಏಳು ವರುಷ ಆಗಿತ್ತು .
ಆ ಹಾತಾಪಳಿಯೋನು ಸೀಗಳ್ಳಿ ದ್ಯಾವಪ್ಪನ ಮಗಳ ಕಟಿಕೊಂಡು ಓಡೋಗಿದ್ದ .
ಆಗಿನಿಂದಲೂ ಲಕುಸುಮಿ ಒಂಟಿ . 
ತೀರ ಬ್ಯಾಸರ ಆದರೆ ತೌರಿಗೆ ಹೋಗಿ ಅಣ್ಣ ಅವ್ವನೊಂದಿಗೆ ಇದ್ದು ಬರುತಿದಳು .
ಇಲದಿದರೆ ಆಡು ಮೇಯಿಸಿಕೊಂಡು ಮುಟ್ಟಾದೊರ ಸ್ಯಾಲೆ ನೀರಿಗೆ ಹಾಕೊಂಡು ಹಡದೆ ಎತಿಕೊಂಡು ಇದ್ದ ಗುಡಿಸಲೊಳಗೆ ಕಾಲ ಹಾಕುತಿದಳು .
ಈ ಮಧ್ಯೆ ಉರಿಯ , ಗಂಡಯಿಲದ ಹೆಣ್ಣು ಅಂತ ಮನೆಗೆ ನುಗ್ಗಿ ಹಿಡಿಕೊಳೋದಿಕೆ ಬಂದು ಬರಲುಕಡ್ಡಿಯಲಿ ಹೊಡೆಸಿಕೊಂಡು ಹೋಗಿದ್ದ .
ತೋಟದ ಕೆಲಸಕೆ ಕರೆದಿದ್ದ ಪುರುಸಪ ತೆಂಗಿನಕಾಯಿ , ಎಳೆನೀರು , ಬಾಳೆಕಾಯಿಕೊಟ್ಟು ವಶಕರ ಮಾಡಿಕೊಳೋದಿಕೆ ಏನೇನೋ ಪರಿಯತನ ಪಟ್ಟಿದ್ದ .
` ಹಬ್ಬ ಹರ್್ದಿವಸ್್ಗಳಲಿ ಬಂದು ಏನಾದರು ಈಸ್್ಕೊಂಡು ಹೋಗಣೆ ' ಅಂತಲೇ ಇದ್ದ .
ಸಾನುಭೋಗರ ಸೀನಪ್ಪ ಇನೂ ಗ್ಯಾನ ಮಾಡುತಲೇ ಇದ್ದ . 
ಆದರೆ ಲಕುಸುಮಿ ಯಾರ ಆಸ್್ಗೂ ಸೊಪ್ಪು ಹಾಕಿರನಿಲ .
ಆದರೆ ಇವತ್ತೇಕೋ ಕಸ್ತೂರಿಯ ಅತ್ತ ಕಳಿಸಿ ಚಾಪೆ ಮೇಲೆ ತಾನೊಬಳೇ ಉಳ್ಳಿಕೊಂಡ ಅನಂತರ ಮನಸು ಬಾಳ ಚಂಚಲವಾಗಿಬುಟಿತು .
ಸುಖಪಡೊ ವಯಸ್ಸಿಟುಕೊಂಡು ಎಲ್ಲಿಗಂಟ ಸೈಸೋದು ? ಆಗ , ಬೀಳೊ ಭಯದಿಂದ ಕಸ್ತೂರಿ ಹಿಡಿಕೊಂಡಾಗ ಏನು ಅನಿಸದಿದರೂ ಈಗ ಅವನ ಎದೆಗೆ ತಾಕಿದ ಏಟು ಹಿತವಾಗಿ ಗಿಲಗರಿಸತೊಡಗಿತು .
ಕಸ್ತೂರಿ ಹೆಚುಕಮಿ ತನ್ನ ಗಂಡನ ವಾರಿಗೆಯೋನೇ .
ನೋಡಿದರೆ ಅವನಿಗಿಂತಲೂ ಗಟ್ಟಿಮುಟಾದ ಆಳು .
ತನ್ನಂಗೆಯೇ ಕಷ್ಟಪಟೋನು ಅಂತ ಅವನ ಬಗ್ಗೆ 41 ಆದರವೋ ? ಅಂತಃಕರಣವೋ ? ಆರಕೆ ಏರದೆ ಮೂರಕೆ ಇಳಿಯದೆ ತನ್ನಪಾಡಿಗೆ ತಾನಿರೊ ಗುಣಕಾಗಿ ಮೆಚ್ಚಿಕೆಯೋ ? ಅವನ ಪದಗಳ ಕಲೆಗಾರಿಕೆ ಮೇಲಿನ ಒಲವೋ ? ಅವನು ತನ್ನ ಹೆಂಡತಿಯ ಹೂವಿನಂಗೆ ನೋಡ್್ಕೊತಿದ ಅನೋ ಬೆರಗಿಗಾಗಿ ಹುಟಿ ಕೊಂಡ ಕುತೂಹಲವೊ , ಆಸೆಯೊ ? ಇಂಥೋ ನನ್ನ ಗಂಡನಾಗಿದರೆ .
. . ಅವಳಿಗೆ ಮೈ ಜುಂ ಅಂತು .
ಕಾಲುಕೊಕರಿಸಿಕೊಂಡು ಉಸಿರುಬುಟಳು .
ಇನು ನಿದುರೆ ಹತೋದಿಲ .
ಅವಳಿಗೆ ಉರಿಯ , ಪುರುಸಪ , ಸೀನಪ್ಪರೆಲ ಕಾಡಿದ ದಿವಸಗಳ ಇರುಳು ಬರೀ ಅಸಹನೆ ಸಿಟ್ಟು ಸೆಡವುಗಳಲಿ ಕಳೆದರೆ , ಈ ಇರುಳು ಮಾತರ ಮೈಪುಳುಕದಲಿ ಕಳೆಯಿತು .
ಅತ್ತ ಕಸ್ತೂರಿ ಚಾಪೆ ಮೇಲೆ ಹೊಳ್ಳಾಡತೊಡಗಿದ .
ದೇಹಕೆ ಆದ ಮಿತಿಮೀರಿದ ಆಯಾಸದಿಂದಲೋ , ಲಕುಸುಮಿ ಗೀಜಿದ ಒಳಗಾಯದಿಂದಲೋ ಒಂದೂ ತಿಳಿಯವಲದು .
ಹೊಳ್ಳಾಟ ಹೆಚಾದಾಗ ಅದು ಯಾವುದು ಅಂತ ಹೊಳೆಯತೊಡಗಿತು .
ಅವಳ ಎದೆಯ ಸಂಧಿಗೆ ಸರಿಯಾಗಿ ತಾಕಿದ ಕೈ , ಆ ಸ್ಪುರುಷದ ಬಿಸಿಯ ತನ್ನ ಮನಸಿಗೆ ಮುಟಿಸಿಬುಟಿತು .
ತನ್ನ ಗುಂಡಿಗೆಯನೇ ಅಲುಗಾಡಿಸೊ ಶಕುತಿ ಅದಕೆ ಇತ್ತಾ ? ಎಂದೂ ಹಿಂಗಾಗಿರನಿಲ .
ರಾಗಿ ಬೀಸೊ ಹೆಂಗಸರ ಸನಿಹ ಇರುಳು ಪೂರುತಿ ಒಬನೇ ಗಂಡಸು ಕುಂತು ಪದ ಹೇಳುತಿದಾಗಲೂ ಹಿಂಗೆ ಮನಸು ಮಿಡಿದಿರನಿಲ .
ತಿಮ್ಮು ಹೋದ ಮೇಲೆ , ಅವಳ ನೆನಪಲೆ ಎಲವೂ ಹೋಯಿತು .
ಯಾವ ಹೆಣ್ಣೂ ತಿಮ್ಮುಗೆ ಸಾಟಿಯಾಗೋಳಲ .
ತಿಮ್ಮು ಒಬಳನು ಬುಟು ಉಳಿದೋಱ್ಯಾರೂ ತಿಮ್ಮುಹಂಗೆ ಆಗೋರಲ . 
ಹಂಗೇ ಇದ್ದೋನಿಗೆ ಇವತ್ತು ಒಂದು ಹೆಣ್ಣಿನ ಸ್ಪುರುಷದಿಂದ ಹೆಂಗಾಗಿಹೋಯಿತು ? ಆ ನಾಯಿಗಳ ಕಚ್ಚಾಟದಿಂದ ಅಸಹ್ಯಪಟುಕೊಳುವಂಗೆ ಅವಳ ಮುಂದಾರದಲಿ ಆಡಿದರೂ ಒಳಗೊಳಗೇ ಮುಜಗರ ಆದದ್ದು ಸುಳ್ಳಲ .
ಕತ್ತಲೆಯಲಿ ಸಿಕ್ಕಿದ ಒಂಟಿ ಹೆಣ್ಣು ಅನೋ ಲೆಕ್ಕವೊ ? ತನ್ನ ಕಂಡರೆ ಯಾವಾಗಲೂ ಬಾಯಿ ತುಂಬ ಮಾತಾಡಿಸುತಿದಳು ಅನೋ ಭಾವನೆಯೋ ? ದುಕ್ಕ ಕರಗಿಸಿತು ಆ ಶಕುತಿ ಅದಲೆಕ್ಕ ಹಾಕುತಾ ಕಸ್ತೂರಿಯ ಮನಸು ಹಿಂದೆ ಸರಿಯಿತಲ : ಅವತ್ತು ಸಂತೆಯಿಂದ ಕಸ್ತೂರಿ ಹೊತೂ ಮುಂಚೆ ಬಂದಿದ್ದ .
ನಾಳೆಗೆ ವಸಿ ಕೆಬ್ಬೆಮಣ್ಣು ಬೇಕಿದರಿಂದ ಗಂಡಹೆಂಡರು ಮಣ್ಣು ತರೋ ದಿಕೆ ಹೊಂಟರು .
ಸಂತೆ ಕಡಲೆಪುರಿ ಕಾರ ಸ್ಯಾವಿಗೆಯ ತಿಮ್ಮು ತನ್ನ ಮಡಲಿಗೆ ಕಟಿಕೊಂಡು , ಕಸ್ತೂರಿ ಮಂಕರಿಯ ಕಂಕುಳಕೆ ಇರುಕಿಕೊಂಡು ಕೆಂಬಾರೆದೊಗೆಣೆ ಬಂದರು .
ಮುಂಗಾರಿನ ಆರಂಭ ಪಳಗುಡುವ ಬಿಸಿಲು ಹೊಲಗಳ ಜೋಳ ನಳನಳಿಸುತಾ ಹಸಿರು ಚೆಲ್ಲಿತ್ತು ಗರಿಯೊಡೆದು ನಗುತಿರೊ ರಾಗಿ ಅಗೆ ಕಮ್ಮಗೆ ಮೂಗಿಗೆ ಬಡಿಯುತಿರೊ ಆಗತಾನೆ ಉಕ್ಕೆ ಹೊಡೆದ ಹೊಲದ ಮಣ್ಣು ಚಿಕುವ್ವೌ ಚಿಕುವ್ವೌ * ಅಂತ ತನ್ನ ಗೋಳಿನ ಕಥೆಗೆ ದನಿ ತಿರುಗಿರೋ ಅಳ್ಳಿಮರದ ಸುಳಿಯಲಿ ಕುಂತ ಕೋಗುಲೆಯ ಹಾಡು . 
ಪದ ಆಚೆ ಕಡೆಯಿದ್ದ ಮಾವಿನತೋಪಿಗೆ ತಟ್ಟಿ ಹಿಮ್ಮುಳಿ ಒಂದಕೆ ನಾಕಾಗಿ ನಾಕು ಎಂಟಾಗಿ ಚೆಲ್ಲು ಒಡೆಯುತಿತು .
ಕಸ್ತೂರಿ - ತಿಮ್ಮುರು ದೊಣೆಯ ದಡದ ಮೇಲೆ ಕುಂತು ಕಡಲೆಪುರಿ ತಿನುತಾ ಕೋಗುಲೆಯ ದನಿಗೆ ದನಿ ಸೇರಿಸುತಾ ಆಡುತಿದರು .
ಆಟರಲಿ , ಆಗಸದಲಿ ಆಕಡಿಂದ ಈಕಡೆಗೆ ಹಾಡಿಕೊಂಡು ಹಾರಾಡುತ್ತಿದ ಹಕ್ಕಿಯ ತೋರಿಸುತಾ " " ಕೇಳಲ್ಲಿ ಅದೇನಂತದೆ " " ಕೋಗಿಲೆ ತನ್ನ ಚಿಕ್ಕವ್ವನಿಗೆ ದಿನಾ ಮಲ್ಲಿಗೆ ಹೂ ತಂದುಕೊಡುತ್ತಿತ್ತು .
ಹೀಗೆ ತಂದು ಕೊಟ್ಟ ಹೂವನ್ನೆಲ್ಲ ಕೊಡುವಂತೆ ಒಮ್ಮೆ ಕೇಳಿತು .
ಆದರೆ ಹೂವೆಲ್ಲ ಬಾಡಿ ಕಮ್ಮಿಯಾಗಿದ್ದವು .
ಹೂವಿನಲ್ಲಿ ವಾಸನೆಯೂ ಇರಲಿಲ್ಲ .
ಇದಕಂಡು ಸಿಟ್ಟುಗೊಂಡ ಕೋಗಿಲೆ ಚಿಕ್ಕವ್ವನ ಕೊಂದು ಉಕ್ಕೆ ತೆರೆಯಲ್ಲಿ ಹೂತುಬಿಟ್ಟಿತು .
ಆಮೇಲೆ ತನ್ನ ತಪ್ಪಿನ ಅರಿವಾಗಿ , ಮುಂಗಾರು ಉಕ್ಕೆ ಹೊಡೆವಾಗ ತನ್ನ ಚಿಕ್ಕವ್ವನ ನೆನೆದು ಕೂಗುತ್ತದೆ ಎಂಬ ದಂತ ಕಥೆಯಿದೆ .
ಅಂತ ಹೆಂಡತಿಯ ಗಮನ ಎಳೆದ .
ಟಿಟೀಟ್ಟು ಟುಱ್ರೇ ಟುಱ್ರೇ ಅಂತ ಒಂದೇ ಸಮನೆ ಸೋರೆಹಕ್ಕಿ ಕೂಗುತಿತು .
ತಿಮ್ಮು " " ಹೂ , ಏನದು " " ಅಂದಳು - ಅದರಲಿ ಏನೂ ಹೆಚ್್ಗಾರಿಕೆ ಇಲವಲ ಅನೋ ಥರ .
ಕಸ್ತೂರಿ " " ಸಱ್ಯಾಗಿ ಕೇಳು ಕುಂಬಾರ್್ಸೆಟ್ಟೀ ನೀ ಟುಱ್ರೇ ನಾಪುಱ್ರೇ ಅಂತ ನಮ್ಮನ್ನು ಬೈತಾ ಅದೆ . 
ಯಾಕೆ ಗೊತ್ತಾ " " ಅಂದ .
ಕಿವಿಗೊಟ್ಟು ಆಲಿಸಿದ ತಿಮ್ಮು " " ಹೂನಲ್ಲ , ಹಂಗೇ ಕೇಳ್್ಸುತದೆ " " ಅಂತ ಹುಬ್ಬೇರಿಸಿದಳು .
ಕಸ್ತೂರಿ " " ಅದ್ಯಾಕೆ ಹಂಗೆ ಬೈತದೆ ಅಂತ ನಿಂಗೆ ಗೊತ್ತಿಲ್್ವಾ " " ಅಂದ .
ತಿಮ್ಮು ತಲೆ ಅಲುಗಾಡಿಸಿ " " ಏನೇಳು " " ಅಂದಳು .
ತಿಮ್ಮು ಕನಿಕರಪಟು " " ಯಾರೋ ಒಬ್ಬ , ಯಾವುದೋ ಕಾಲದಾಗೆ ಮಾಡಿದ್್ಕ್ಕೆ ಅದುರ ವಂಸ ಇರೋಗಂಟ ಅದು ಹಾಡ್್ಕೊಂಡು ತಿರ್್ಗೋದು ತಪ್ಪಾಕ್ಕಿಲ್ಲ ಅಲ್್ವಾ ? " " ಅಂದು ಗಂಡನ ಮಕ ನೋಡಿದಳು .
ಅವನು " " ಅಯ್ಯೋ ಪಾಪ ಅಲ್್ವಾ " " ಅಂತ ಬಿದ್ದು ಬಿದ್ದು ನಕ್ಕ . 
ಗಂಡ ಯಾಕೆ ಹಿಂಗೆ ನಗಾಡುತಾನೆ ಅಂತ ನಿಧಾನಕೆ ತಿಳಿವು ಮಾಡಿಕೊಂಡ ತಿಮ್ಮು ಓ ! ಕಟ್್ಕಥೆ ಹೇಳಿ ನನ್ನ ಬೆಪ್ಪಳನ ಮಾಡುತಾ ಅವನ್್ ಅಂತ ತಿಳಿದು ಕೂಡಲೇ ಎದ್ದು ಅವನ ಭುಜಕ್ಕೆ ಗುದಿದಳು .
ಅವನು ಇನೂವೋಟು ನಕ್ಕ . 
ಅವಳು " " ಒಂದುಕ್ಕೆ ಒಂದು ಕಥೆ ಕಟ್್ದಿದ್್ರೆ ಉಂಡುದ್ದು ಮೈ ಹತ್ತಾಕ್ಕಿಲ್ಲ " " ಅಂತ ರೇಗಿದಳು .
ಆಟು ಹೊತ್ತಿಗಾಗಲೇ ಮರಗಳ ಸಂದಿಯಿಂದ ಗಾಳಿ ಮೇಲೆದ್ದು ಬೀಸತೊಡ ಗಿತ್ತು .
ಸೋರೆಹಕ್ಕಿ ಕೋಗುಲೆ ಎಲ್ಲ ಹಾರಿ ಹೋಗಿದ್ದೊ .
ಮಣ್ಣುಮೀಟಿ ತುಂಬೊ ಹೊತ್ತಿಗೆ ಸಮಯ ಸಂದದ್ದೇ ತಿಳಿಯನಿಲ .

ನಿತ್ಯ ಯೋಗಾಸನ ಮಾಡಿ ಅವರ ಮೈಕಟ್ಟು ಹುರಿಗೊಂಡಿತ್ತು .
ವಯಸ್ಸನ್ನೂ ಕದ್ದು ತೋರಿಸುತ್ತಿತ್ತು .
ಅವರ ಸರಸಮಯವಾದ ಮಾತು ಸದೃಢ , ಬ್ರಹ್ಮತೇಜಸ್ಸಿನ ಭವ್ಯರೂಪ ಜನರಿಗೊಂದು ಆಕರ್ಷಣೆ .
ಮನಸ್ಸಿಲ್ಲದೇ ತಾಯ ಅಭಿಲಾಷೆ ಪೂರ್ತಿಮಾಡುವುದಕ್ಕೆ , ಪಿತೃವಚನ ಪರಿಪಾಲಿಸುವುದಕ್ಕಾಗಿ ಸೋದರಮಾವನ ಮಗಳು ಸುಭದ್ರಳನ್ನು ಮದುವೆಯಾಗಿದ್ದರು .
ಸುಬ್ಬವ್ವ ಕಣ್ಣು , ಮೂಗು , ಬಣ್ಣದಿಂದ ಚೆಲುವೆಆದರೆ ತೆಳುಮೈಯವಳು .
ಏನು ತಿಂದರೂ ಅವಳ ಮೈಯಲ್ಲಿ ಒಂದು ತುಣುಕು ಮಾಂಸ ಏರುತ್ತಿರಲಿಲ್ಲ .
ಹುಟ್ಟುವವರ ಅಕ್ಕ , ಬೆಳೆಯುವವರ ತಂಗಿ ಎಂಬಂತೆ ಅವಳ ಮೈಕಟ್ಟು .
ರಾತ್ರಿ ಮಗ್ಗಲದಲ್ಲಿದ್ದ ಹೆಂಡತಿಯ ಮೈ ಮೇಲೆಲ್ಲ ಕೈಯಾಡಿಸಿ ಎಲಬುಗಳನ್ನು ಅನುಭವಸಿ , - 39 - " ಏನ ಕಡಿಗಿ ಆಗಿ ಮಹಾರಾಯಳ , ನಿನ್ನ ಮೈಗೆ ಮಣ್ಣರ ಮೆತ್ತಲ್ಯಾ ! ಹೆಂಗಸರೂಂದ್ರ ರಸರಸಿತ ಆಪೂಸ ಮಾವಿನ ಹಣ್ಣಿನ್ಹಾಂಗ ಇರಬೇಕು " ಎಂದು ಚೇಷ್ಟಿಸುತ್ತ ಟೊಣ್ಣನೇ ಮಾತು ಒಗೆದು ಅವಳ ಮನಸ್ಸನ್ನು ನೋಯಿಸುತ಼್ತಲೇ ಇರುತ್ತಿದ್ದರು .
ನೆರಮನೆ ಹೆಣ್ಣುಮಕ್ಕಳಲ್ಲಿ ಅವಳು ಚೆನ್ನಾಗಿದ್ದಾಳೆ .
ಇವಳು ಚೆಲುವೆಯಿದ್ದಾಳೆ ಎಂದು ಹೊಗಳಿದಾಗ ಸುಬ್ಬವ್ವನಲ್ಲಿ ದ್ವೇಷ ಹುಟ್ಟಿ , " ಹೋಗ್ರಿ , ಅವರ ಸಂಗತಿನ ಸಂಸಾರ ಮಾಡ್ರಿ ಅಂದ್ರ ಗೊತ್ತಾಗ್ತದ .
ಗಂಡಸಿಗೆ ನೆರಮನೆಯವರ ಹೆಂಡತಿ ಮ್ಯಾಲ ಪ್ರೀತಿ " ಎಂದು ತಿವಿದು ಹೇಳಿ ಅಳುತ್ತಿದ್ದಳು .
ಹೆಂಡತಿ ಎಷ್ಟು ಅತ್ತರೇನು ? ಕೆಡಕೆನಿಸಿಕೊಂಡರೇನು ? ಜ್ಯೋತಿಷಿಗಳ ಹೆಣ್ಣುಗರುಳು , ಹೆಣ್ಣಿನ ಸೌಂದರ್ಯ ಕಾಣುವ ಕಣ್ಣು ಅವರಿಂದ ಕಸಿದುಕೊಳ್ಳಲಾಗಲಿಲ್ಲ .
" ಅನಂತಾಚಾರ ಹೆಂಡತಿ ಮನಿಯಿಂದ ಹೊರಬಿದ್ದರ ಮಹಾಲಕ್ಷ್ಮಿ ಹೊರಟ ಹಾಂಗ ಆಗ್ತದ " ಎಂದು ಒಂದು ದಿನ ಅವರು ಪದ್ಮಾವತಿಯನ್ನು ಹೊಗಳಿದ್ದು ಕೇಳಿ ಸುಬ್ಬಮ್ಮನಿಗೆ ಕ್ಷಣ ಹೊತ್ತು ಗೆಳತಿಯ ಮೇಲೂ ಅಸೂಯೆಯಾಗಿತ್ತು .
" ಹೋಗ್ರಿ , ಆಕಿ ಜೋಡಿನ ಸಂಸಾರ ಮಾಡ್ರಿ ಅಂದ್ರ ತಿಳೀತದ .
ಮುಖೀನ ಮನಸ್ಯಾಳು " ಎಂದು ಆಡಿದ ಮಾತನ್ನೇ ಆಡಿದರೂ ಜ್ಯೋತಿಷಿಗಳು ಅದನ್ನು ಕಿವಿಗೆ ಹಾಕಿಕೊಳ್ಳದೇ , " ಹೆಂಗಸರಂದ್ರ ಹಾಂಗಿ ಇರಬೇಕು .
ಮನಿಯೊಳಗ ಅಡ್ಡಾಡಿದರ ಮನಿ ದಿಮಿದಿಮಿ ಅನಬೇಕು , ಬೆಳಕ ಬೀಳಬೇಕು .
" " ಆಕಿ ಏನು ಬೆಳಕ ಬೀಳುವಷ್ಟು ಕೆಂಪ ಇದ್ದಾಳೇನು ? " " ಇಲ್ಲ , ನಿನ್ನ ಹಾಂಗ ಜಿಟ್ಟಿ ಹಾರಿದ್ಹಾಂಗ ಹಾರತಾಳ " ಎಂದು ಕೊಂಕಾಗಿ ನುಡಿದಾಗ ಅವಳ ಮನಸ್ಸು ಕೆತ್ತಿದ ಕೈ ಉಗುರು ಕೂದಲಿಗೆ ಸಿಕ್ಕಂತೆ ಅಳುಕಿತು .
ಮನದ ಹೊಂದಾಣಿಕೆ , ಪ್ರೀತಿಯಿಲ್ಲದೇ , ನಿಸರ್ಗ ಬಲವೇ ಅಧಿಕವಾಗಿ , ಮೈಯಾಸೆಯಲ್ಲಿ ಗೋವಿಂದ , ವಿರಜಾ ಹುಟ್ಟಿದ್ದರು .
ಮಕ್ಕಳಿಬ್ಬರೂ ತಾಯಿತಂದೆಗಳಲ್ಲಿದ್ದ ಒಳ್ಳೆಯ ಗುಣಗಳನ್ನೆಲ್ಲ ಹೀರಿದ್ದರು .
ಸುಬ್ಬವ್ವನ ಜೀವನಕ್ಕೆ ಅದೊಂದು ದೊಡ್ಡ ಸಮಾಧಾನ .
ಅದಕ್ಕಾಗಿ ಅವಳು ರಾಘವೇಂದ್ರ ಯತಿಗಳನ್ನು ಎಷ್ಟು ಸ್ತುತಿಸಿದರೂ ಕಡಿಮೆಯೇ .
- 40 - ಕೆಲವು ಕಾಲ ಸಂಸಾರ ನೆಮ್ಮದಿಯಿಂದ ಸಾಗಿತ್ತು .
ಸುಬ್ಬವ್ವ ತಮ್ಮ ಮನೆತನದ ಹಿರಿಯರ ಕತೆ ಮಗನಿಗೆ ಹೇಳುತ್ತ , " ಗೋವಿ , ನೀನೂ ಮುತ್ತಜ್ಜನ ಹಾಂಗ ದೊಡ್ಡ ಮನಸ್ಯಾ ಆಗಬೇಕಪ್ಪಾ .
ಓದಿ ಬರದು ಶಾಣ್ಯ ಆಗಬೇಕು .
ಡಾಕ್ಟರ ಆಗಿ ಜನಸೇವಾ ಮಾಡಬೇಕು .
" ಪ್ರತಿ ನಿತ್ಯ ದೇವರಿಗೆ ದೀಪಹಚ್ಚಿ ತಾಮ್ರದ ಬಿಂದಿಗೆಗೆ ಸಾಷ್ಟಾಂಗ ನಮಸ್ಕಾರ ಹಾಕಿ " ಮುತ್ಯಾ , ನನ್ನ ಮಗ್ಗ ನಿಮ್ಮ ಹೆಸರ ಇಟ್ಟೀನಿ .
ಅವನೂ ನಿಮ್ಮ ಹಾಂಗ ಧನ್ವಂತರಿ ಆಗಲಿ " ಎಂದು ಬೇಡಿಕೊಳ್ಳುತ್ತಿದ್ದಳು .
ಗಂಡನಿಂದ ಸಿಗದ ಪ್ರೀತಿ ಮಗನ ವಾತ್ಸಲ್ಯದಲ್ಲಿ ಪಡೆದು ಸುಬ್ಬವ್ವ ಸಂಪೂರ್ಣ ಸುಖಿಯಾಗಿದ್ದಳು .
ಅಲ್ಲದೇ ಹಯಗ್ರೀವಾಚಾಱ್ಯರ ವರಮಾನವೂ ಚೆನ್ನಾಗಿಯೇ ಇತ್ತು .
ಹಣದೊಂದಿಗೆ ಹಾಲು , ಬೆಣ್ಣೆ , ಹಣ್ಣು , ಕಾಯಿಪಲ್ಲೆ , ಕಾಳುಕಡಿ , ಬಟ್ಟೆಬರೆ ಎಲ್ಲ ಪುಕ್ಕಟೆಯಾಗಿ ಮನೆಗೆ ಬಂದು ಬೀಳುತ್ತಿತ್ತು .
ಸುಬ್ಬವ್ವ ಸಂಸಾರಕ್ಕೆ ಬಲು ಅಚ್ಚುಕಟ್ಟು .
ಹೀಗಾಗಿ ತಿಂದುಂಡು ಹಯಗ್ರೀವಾಚಾರ್ಯರ ಹರೆಯ ಉಕ್ಕುತ್ತಲೇ ಇತ್ತು .
ಗೋವೆಯಿಂದ ಕಳ್ಳತನದಿಂದ ಬಂಗಾರ ತರುವ ಅಕ್ಕಸಾಲಿಗರಿಗಂತೂ ಜ್ಯೋತಿಷಿಗಳ ಮೇಲೆ ಅಪಾರ ವಿಶ್ವಾಸ .
ಗೋವೆಗೆ ಹೋಗುವ ಮೊದಲು ತಮ್ಮ ಕುಂಡಲಿಗಳನ್ನು ತೋರಿಸಿ , ವೇಳೆ ಹೇಗಿದೆ ? ಈ ಸಾರೆಯ ಪ್ರವಾಸ ಲಾಭದಾಯಕವೇ ? ಎಂದು ಕೇಳಲು ತೆರಪಿಲ್ಲದೇ ಜನ ಬರುತ್ತಿರಬೇಕು .
ಅನೇಕರಿಗೆ ಅವರ ಭವಿಷ್ಯ ನಿಜ ಬಂದಂತೆ ಸುಬ್ಬವ್ವನ ಮೈಮೇಲೆ ಒಂದೊಂದಾಗಿ ಆಭರಣಗಳೂ ಶೋಭಿಸಹತ್ತಿದವು .
ಒಮ್ಮ ಒಬ್ಬ ತರುಣ ಅಕ್ಕಸಾಲಿಗ ಗುದದ್ವಾರದಲ್ಲಿ ಬಂಗಾವಿಟ್ಟು ಪಾರಾಗುತ್ತಿದ್ದುದನ್ನು ಗುರುತಿಸಿ ಪೋಲಿಸರು ಆತನನ್ನು ಬಂಧಿಸಿದ್ದರು .
ಪೋಲೀಸ್ ಸಬ್್ಇನ್್ಸ್ಪೆಕ್ಟರು ಕುಲಕರ್ಣಿ ಹಯಗ್ರೀವಾಚಾಱ್ಯರ ಪರಮ ಮಿತ್ರರು .
ಜ್ಯೋತಿಷಿಗಳು ಹಾಕಿದ ಉಗುಳು ದಾಟುತ್ತಿರಲಿಲ್ಲ .
ಹೀಗಾಗಿ ಆ ತರುಣ ಅಕ್ಕಸಾಲಿಗನ ಅಕ್ಕ ಚಂದ್ರಾದೇವಿ ಆ ಕೇಸನ್ನು ಕಿತ್ತಿಹಾಕಲು ಇನ್್ಸ್ಪೆಕ್ಟರರಿಗೆ ಜ್ಯೋತಿಷಿಗಳಿಂದ ಹೇಳಿಸಬೇಕೆಂದು ಅವರ ಮನೆಗೆ ಬಂದಳು .
ಜ್ಯೋತಿಷಿಗಳ ಹೆಣ್ಣು ಕಣ್ಣು ಕ್ಷಣದಲ್ಲಿಯೇ ಅವಳ ಮೈಮೇಲೆಲ್ಲ ಹರಿದಾಡಿ , ಅವಳ ಬಟ್ಟಲಕಣ್ಣುಗಳೊಡನೆ ಸರಸವಾಡಿ ಬೆರೆತು ಒಂದಾಯಿತು .
- 41 - ಮಾತುಕತೆಗಳು ನಡೆದವು .
ಚಂದ್ರಾದೇವಿ ದೇವದಾಸಿ ಮನೆತನಕ್ಕೆ ಸೇರಿದವಳೆಂದು ತಿಳಿಯಲು ಜ್ಯೋತಿಷಿಗಳಿಗೆ ಹೆಚ್ಚು ಕಾಲ ಬೇಕಾಗಲಿಲ್ಲ .
ಅವಳ ಮನೆಮಾತು ಕೊಂಕಣಿ .
ಧಾರವಾಡಕ್ಕೆ ಬಂದು ಕಲಿತದ್ದು ಕನ್ನಡ . 
ಅವಳು ಅದನ್ನು ಮೂಗಿನಲ್ಲಿಯೇ ಮಾತನಾಡುತ್ತಿದ್ದಳು .
ಚಂದ್ರಾಳ ಕುಲ ನಾಲ್ಕಾರು ತಲೆಮಾರುಗಳಿಂದ ಗೋವೆಯಲ್ಲಿ ವಾಸವಾಗಿದ್ದಿತು .
ಅವಳ ಹಿರಿಯರು ಈ ದೇವದಾಸಿ ವೃತ್ತಿ ಅನಿವಾರ್ಯವೆಂದು ಸ್ವೀಕರಿಸುತ್ತಿದ್ದರು .
ರೂಪದ ಅಮಲು , ಬಡತನ - ಯಾವುದೋ ಇದಕ್ಕೆ ಕಾರಣೀಭೂತವಾಗಿರಬೇಕು .
ಹಡಗಿನಿಂದ ಬಂದು ಎರಡು ಮೂರು ದಿನ ಗೋವೆಯಲ್ಲುಳಿದು ವ್ಯಾಪಾರ ನಡೆಸುತ್ತಿದ್ದ , ಬಿಳಿಯ ಬಣ್ಣ಼ದ , ನೀಲಿಗಣ್ಣಿನ , ಗೋವಿನ ಜೋಳದ ಕೂದಲಿನ ತರುಣರು ಬಡಕನ್ಯೆಗಳಿಗೆ ಹಣವಿತ್ತು , ಮೈಯುಂಡು ಹೊರಟುಹೋದಾಗ ಇಂಥ ಪ್ರಜೆ ಬೆಳೆದಿರಲೂ ಸಾಕು . 
ಈ ಪ್ರಜೆ ತಲೆಮಾರುಗಳಿಂದ ಸಂಗೀತ - ನೃತ್ಯದಲ್ಲಿ ನೈಪುಣ್ಯ ಪಡೆಯುತ್ತಿದ್ದರು .
ಆ ಕಲೆಗಳು ರಸಿಕರನ್ನೂ , ಶ್ರೀಮಂತರನ್ನೂ ಒಲಿಸುವ ಸಾಧನಗಳೂ ಆಗಿದ್ದವು .
ಚಂದ್ರಾಳ ತಾಯಿ ಸುಂದರಿ .
ಹಿಂದೂಸ್ತಾನಿ ಸಂಗೀತದಲ್ಲಿ ನಿಪುಣೆ .
ಕೆಲವೊಂದು ರಾಜಮಹಾರಾಜರಿಗೆ ಕೂಡ ಅವಳು ಸೇವೆಸಲ್ಲಿಸಿದ್ದುಂಟು .
ಅವಳು ಗೋವೆಯ ಮಂಗ಼ೇಶಿಯ ಭಕ್ತಳು .
ಮಕ್ಕಳಿಗಾಗಿ ಬಹಳ ಪರಿಶ಼್ರಮಪಟ್ಟಿದ್ದಳು .
ಹತ್ತು ಜನ ತುಳಿದ ಹಾದಿಯಲ್ಲಿ ಹುಲ್ಲು ಕೂಡ ಹುಟ್ಟುವುದು ಕಠಿಣ . 
ಅನೇಕ ಸಾರೆ ಗರ್ಭಪಾತವಾಗಿ , ಮಂಗೇಶಿಯ ವರಪ್ರಸಾದದಿಂದ ಉಳಿದ ಇಬ್ಬರು ಮಕ್ಕಳಲ್ಲಿ ಶರದ್ ಪೂರ್ಣಿಮೆಯ ದಿನ ಹುಟ್ಟಿದ ಚಂದ್ರಾ , ಮಗ ಮಂಗೇಶ ಮಾತ್ರ .
ಚಂದ್ರಾ ರೂಪದಲ್ಲಿ ರತಿ , ಗುಣದಲ್ಲಿ ಗೌರಿ . 
ಅವಳು ಭೋರ ದೇಶದ ಮಹಾರಾಜರಿಗೆ ಹುಟ್ಟಿರಬೇಕು ಎಂದು ಜನ ಆಡಿಕೊಳ್ಳುತ್ತಿದ್ದರು .
ಅವಳ ಮುಖದಲ್ಲಿ ರಾಜವರ್ಚಸ್ಸಿತ್ತು .
ಸುಂದರಾಸಾನಿ ಮಗಳಿಗೆ ಶಾಲೆಯ ವಿದ್ಯೆಯೊಂದಿಗೆ ತನ್ನಲ್ಲಿದ್ದ ಸಂಗೀತಜ್ಞಾನವನ್ನೂ ಧಾರೆ ಎರೆದಿದ್ದಳು ಮೀರಾ ಭಜನ್ ಹಾಡುವುದರಲ್ಲಿ ಚಂದ್ರಾಳದು ಎತ್ತಿದ ಕೈ .
ಮುಂಬಯಿಯಲ್ಲಿ ಬೆಳ್ಳಿ ಬಂಗಾರದ ಅಂಗಡಿಯಿಟ್ಟ ಸಾರಸ್ವತ ಅಕ಼್ಕಸಾಲಿಗನೊಬ್ಬನಿಗೆ ಹುಟ್ಟಿದ ಮಂಗೇಶಿ ತಂದೆಯಿಂದ ಅಕ್ಕಸಾಲಿಗ ವೃತ್ತಿ ಕೈಕೊಂಡಿದ್ದ .
ಮಂಗೇಶನ ದರ್ಶನಕ್ಕೆಂದು ಮೇಲಿಂದಮೇಲೆ ಗೋವೆಗೆ - 42 - ಹೋಗುವ ನೆಪದಲ್ಲಿ ಆತ ಬಂಗಾರದ ಕಳ್ಳಸಾಗಣಿಕೆ ಮಾಡುತ್ತಿದ್ದ .
ಅಲ್ಲದೇ ಈ ವಿದ್ಯೆಯಲ್ಲಿ ಆತ ಮಂಗೇಶನನ್ನು ಪಳಗಿಸಿದ .
ಧಾರವಾಡದಲ್ಲಿ ಒಂದು ಅಂಗಡಿ ತೆಗೆದುಕೊಟ್ಟ .
ಅಲ್ಲದೇ ಧಾರವಾಡ - ಬೆಳಗಾಂವಿ ರಸ್ತೆಗೆ ಒಂದು ಮನೆ ಕಟ್ಟಿಕೊಟ್ಟ .
ಸುಂದ್ರಸಾನಿ , ಚಂದ್ರಾ , ಮಂಗೇಶಿ , ಆತನ ಹೆಂಡತಿ ಶಾಂತಿ - ಎಲ್ಲರನ್ನೂ ಗೋವೆಯಿಂದ ತಂದು ಧಾರವಾಡದಲ್ಲಿರಿಸಿದ .
ಮುಂದೆರಡು ವರುಷಗಳಲ್ಲಿಯೇ ಸುಂದರಾಸಾನಿ ಗರ್ಭಾಶಯದ ಕ್ಯಾನ್ಸರಿನಿಂದ ತೀರಿಕೊಂಡಳು .
ಸಾಯುವ ಗಳಿಗೆಯವರೆಗೆ ಅವಳಿಗೆ ಚಂದ್ರಾಳದೇ ಚಿಂತೆಯಾಗಿತ಼್ತು .
ಮದುವೆ ಮಾಡಿಕೊಂಡು ಸಂಸಾರ ಹೂಡುವ ಆಸೆಯಿದ್ದ ಚಂದ್ರಾ ದೇವದಾಸಿ ವೃತ್ತಿಗೆ ಒಪ್ಪಿರಲಿಲ್ಲ .
ಅವಳ ಮದುವೆಯಾಗುವದಂತೂ ಸಾಧ್ಯವಾಗಿರಲಿಲ್ಲ .
ಚಂದ್ರಾಳ ಚೆಲುವು ಅವಳ ನಡವಳಿಕೆಯಿಂದ ವರ್ಧಿಸಿತ್ತು .
ಜ್ಯೋತಿಷಿಗಳು ಅವಳನ್ನು ಗೆಲ್ಲುವ ಉದ್ದೇಶದಿಂದ ವಿಶ್ವಪ್ರಯತ್ನಮಾಡಿ ಮಂಗೇಶಿಯ ಮೇಲಿನ ಕೇಸನ್ನು ಕಿತ್ತಿಸಿ ಹಾಕಿದರು .
ಚಂದ್ರಾ , ಮಂಗೇಶಿ , ಶಾಂತಿ ಅವರ ಉಪಕಾರ ಸ್ಮರಿಸಲು , ಭಾರಿ ಉಡುಗೊರೆಯನ್ನು ಹೊತ್ತು ಕಾರಿನಲ್ಲಿ ಅವರ ಮನೆಗೆ ಬಂದಿಳಿದರು .
ಜ್ಯೋತಿಷಿಗಳಿಗೆ ಚಂದ್ರಾಳ ದರ್ಶನ ಅಪಾರ ಆನಂದ ತಂದಿತು .
ಮಂಗೇಶಿ , ಶಾಂತಿ ಅವರ ದಂಪತ್ತು ಪೂಜೆ ಮಾಡಿದರು .
ಶಾಲು ಹೊದಿಸಿದರು .
ವಜ್ರದ ಉಂಗುರವಿಡಿಸಿದರು .
ಸುಬ್ಬವ್ವನಿಗೆ ಜರಿರೇಶಿಮೆಯ ಸೀರೆ , ಖಣ ಹಾಕಿ ಉಡಿ ತುಂಬಿದರು .
ಫೇಡೆ , ಹಣ್ಣು ಹೂಮಾಲೆ , ಅರಿಷಿಣ ಕುಂಕುಮವಿಟ್ಟು ಬೆಳ್ಳಿಯ ತಾಟು , ತಂಬಿಗೆ ಥಾಲಿ , ಬಟ್ಟಲು ಉಡುಗೊರೆ ಸಲ್ಲಿಸಿದರು .
ದಂಪತಿಗಳ ಪಾದ ಮುಟ್ಟಿ ನಮಸ್ಕರಿಸಿ ಆಶೀರ್ವಾದ ಪಡೆದರು .
ತಮ್ಮನ ಜೈಲುವಾಸ ತಪ್ಪಿಸಿದ ಅವರಿಗಾಗಿ ಏನು ಕೊಟ್ಟರೂ ಚಂದ್ರಾಳಿಗೆ ಕಡಿಮೆಯಿನಿಸಿತ್ತು .
ಅವರನ್ನು ಬೀಳ್ಕೊಡುವಾಗ , " ಪೂಜ್ಯರೇ , ತಾವು ತಮ್ಮ ಪಾದಧೂಳಿಯಿಂದ ನನ್ನ ಮನೆ ಪಾವನಗೊಳಿಸಬೇಕು .
ಈ ದಾಸಿ ನಿಮಗಿಷ್ಟವಾದ ಸಂಗೀತ ಸೇವೆಗೆ ಸದಾ ಸಿದ್ಧಳು " ಎಂದು ಆಮಂತ್ರಿಸಿ ಹೋಗಿದ್ದಳು .
ಜ್ಯೋತಿಷಿಗಳಿಗೆ ಚಂದ್ರಾಳ ರೂಪ , ನಡವಳಿಕೆ ಮನಸ್ಸಿನಿಂದ ಕಿತ್ತಿ ಹಾಕಲು ಆಗಲಿಲ್ಲ .
ಅವರ ನಾಲಿಗೆ ದಿನಕ್ಕೆಷ್ಟೋ ಸಾರೆ ` ಚಂದ್ರಾ ಚಂದ್ರಾ ' ಎಂದು ನಾಮಸ್ಮರಣೆ ಮಾಡುತ್ತಿತ್ತೋ ! ಅವರ ಅಂತರಂಗದ ಬಯಕೆ ಸಸಿಯಾಗಿ ಬೆಳೆಯದೇ ಒಣಗಹತ್ತಿತು .
- 43 - ಹೆಣ್ಣಿನ ಬಾಳೆದಿಂಡಿನ ದುಂಡುಮೈಯಾಸೆ ಚಂದ್ರಾಳಲ್ಲಿಮೊಳೆತು , ಜ್ಯೋತಿಷಿಗಳು ಹುಚ್ಚರಾದರು .
ಸಂಗೀತದ ನೆಪ ಮಾಡಿ ಅವಳ ಮನೆ ಪ್ರವೇಶಿಸಿದರು .
ಮೀರಾಭಜನ್ ಕೇಳಿ ಆನಂದಿಸಿದರು .
ಒಮ್ಮೆ ಧೈಱ್ಯದಿಂದ ಮುಂದಿಟ್ಟ ಹೆಜ್ಜೆ ಹಿಂದಕ್ಕೆ ಬರಲೇ ಇಲ್ಲ .
ಚಂದ್ರಾಳಿಗಾಗಿ ಯಾವ ಅಪಮಾನವನ್ನೂ ಹೊರಲು ಸಿದ್ಧರಾದರು .
ಹೆಣ್ಣಿಗೆ ಕಣ್ಣು , ಸ್ವರಕ್ಕೆ ಕಿವಿ ಎರಡೂ ದಾನಮಾಡಿ ಸೋತು ಧನ್ಯರಾದರು .
ಒಂದು ದಿನ ಚಂದ್ರಾಳ ಕೈಗಳನ್ನು ಗಟ್ಟಿಯಾಗಿ ಹಿಡಿದು ಹೇಳಿದರು : " ಚಂದ್ರಾ , ನಾ ಬಡವ . 
ಆದ್ರ ರಸಿಕ . 
ನಿನಗೆ ಕೊಡಲಿಕ್ಕೆ ಹಣ ಇಲ್ಲ , ಒಣಪ್ರೀತಿ ಅದ . 
ನೀ ಒಪ್ಪೊ ಹಾಂಗಿದ್ರ ನಾ ನಿನ್ನ ದಾಸ . 
" ಚಂದ್ರಾ ಕ್ಷಣಹೊತ್ತು ಅಧೀರಳಾದಳು .
ಈ ದೇವಾಂಶಸಂಭೂತ ಬ್ರಾಹ್ಮಣನನ್ನು ತಾನು ವರಿಸಬಹುದೇ ? ಅದರಿಂದ ತನಗೆ ಕಲ್ಯಾಣವಾದೀತೆ ? ಅವಳಲ್ಲಿ ತಾಯಿತನ ಜಾಗ್ರತವಾಯಿತು .
ಎದೆ ತುಂಬಿಬಂದವು .
ಪುರುಷನಿಲ್ಲದೇ ಪ್ರಕೃತಿ ಬರಡಾಗಬೇಕೇ ? ` ಹುಚ್ಚಿ , ಹೂಂ ಅನ್ನು . 
' ಎಂದಿತು ಮನಸ್ಸು .
ಜ್ಯೋತಿಷಿಗಳ ಕಣ್ಣಲ್ಲಿ ಕಣ್ಣಿರಿಸಿ , " ಪೂಜ್ಯರೆ , ನನ್ನ ಪಾಲಿಗೆ ನೀವು ಆಚಾಱ್ಯದೇವೋಭವ .
ನಿಮ್ಮಂಥ ದೇವಾಂಶಸಂಭೂತ , ವಿದ್ವಾನ್ ಬ್ರಾಹ್ಮಣರನ್ನು ಸೇವಿಸುವ ಭಾಗ್ಯ ನನಗೆ ಪರಮಾತ್ಮನೇ ತಂದುಕೊಟ್ಟಿದ್ದಾನೆ .
ನನ್ನ ಕನ್ಯಾಸೆರೆ ಬಿಡಿಸಿ ಪಾವನಗೊಳಿಸಬೇಕು .
" ಜ್ಯೋತಿಷಿಗಳು ಕಣ್ಣು ಪಿಳಿಕಿಸದೇ ಆ ಸೌಂದರ಼್ಯರಾಶಿಯನ್ನು ಹೀರುತ್ತಾ ಕುಳಿತಿದ್ದರು .
ಅವರ ಬುದ್ಧಿ ಭ್ರಮೆಯಿಂದ , " ಚಂದ್ರಾ , ನಾ ಬಡವ - ನಾ ಬಡವ . 
ನಿನ್ನ ಮ್ಯಾಲ ನನಗೆ ಪ್ರೀತಿ ಆಗೇದ " ಎಂದು ಮತ್ತೆ ಬಡಬಡಿಸಿದರು .
" ನನಗೆ ದುಡ್ಡಿನ ಆಶಾಯಿಲ್ಲ .
ನನ್ನ ಬಳಿ ಕೊಳೆತುಹೋಗೋ ಅಷ್ಟು ದುಡ್ಡು ಅದ .
ನನ್ನದೊಂದು ಮನೀಷಾ ನಡೆಯಿಸಿಕೊಡಬೇಕು .
ಅದಕ್ಕೆ ನೀವು ಒಪ್ಪೋ ಹಾಂಗಿದ್ರ .
" " ಏನು ಹೇಳು , ಈ ಬಡವನಿಂದ ಸಾಧ್ಯಯಿದ್ರ .
" " ಕೊಟ್ಟ ಮಾತು ಮುರೀಬಾರದು .
" " ಈ ಹಯಗ್ರೀವಾಚಾರಿಯ ಮುಂದಿಟ್ಟ ಹೆಜ್ಜೆ ಎಂದಿಗೂ ಹಿಂದೆ ಬಂದಿಲ್ಲ , ಬರೂದಿಲ್ಲ ! " " ನಿಮ್ಮಿಂದ ನನಗೊಂದು ಸಂತಾನ ಬೇಕು . 
" - 44 - " ಶ್ರೀ ಕೃಷ್ಣಪರಮಾತ್ಮನ ಇಚ್ಛಾ ರಾಯರ ಪ್ರೇರಣಾ " ಎಂದು ಸ್ವಲ್ಪ ಹೊತ್ತು ನಿಧಾನಿಸಿ , " ಆಗಲಿ " ಎಂದು ಕೈಮೇಲೆ ಕೈಹಾಕಿದರು .
ಅವಳನ್ನು ವರಿಸುವ ಆಸೆಯಲ್ಲಿ ಅದೇನು ಅವರಿಗೆ ಹಿರಿದೆನಿಸಲಿಲ್ಲ .
ಜ್ಯೋತಿಷಿಗಳು ಅವಳೊಡನೆ ಒಂದಾದರು .
ಅವಳ ಯೌವನವನ್ನೆಲ್ಲ ಸೂರೆಗೊಂಡರು .
ಅಗ್ನಿಸಾಕ್ಷಿಯಾಗಿ ಸಪ್ತಪದಿ ತಿರುಗುವ ದಂಪತಿಗಳಂತೆ ಅಲ್ಲಿದ್ದ ದೀಪಸಾಕ್ಷಿಯಾಗಿ ಅವ಴ನ್ನು ವರಿಸಿದರು .
ಅವಳಿಶಿಶುಗಳಂತೆ ಒಬ್ಬರನ್ನೊಬ್ಬರು ಮುದ್ದಿಕ್ಕುತ್ತ ರಾತ್ರಿಯೆಲ್ಲ ಮೈಮರೆತರು .
* * * ನಾಲ್ಕು ಜನರಲ್ಲಿ ಈ ಸುದ್ದಿ ಹಬ್ಬಲು ತಡವಾಗಲಿಲ್ಲ .
" ಅಲ್ಲೋ ಅನಂತ , ಹಯಗ್ರೀವ ಆ ಗೋವಾದ ಚಂದ್ರಾಸಾನಿನ್ನ ಇಟಗೊಂಡಾನಂತ " ಎಂದು , ಸೊಸೆ - ಅಂಬವ್ವ಩ೊಡನೆ ಶ್ಯಾಮಿಗೆ ಮಾಡುತ್ತ ಕುಳಿತ ಅಕ್ಕವ್ವ ಕೇಳಿದಳು .
" ಸುದ್ದಿ ಅಂತೂ ಅದ . 
" ಆಚಾಱ್ಯರು ಮೊಟಕಾಗಿ ಉತ್ತರಿಸಿದರು .
" ಹೂಸಬಿಡದ ವಾಸನಿ ಬಱ್ತದ ? " ಅಕ್ಕವ್ವ ರಾಗ ಎಳೆದಳು .
ಚಂದ್ರಾಸಾನಿಯ ರೂಪ , ವಿದ್ಯೆ , ಗುಣ , ನಡತೆ ಮಾತು ಅವರ ಕಿವಿಯವರೆಗೂ ಬಂದಿತ್ತು .
ಗಂಡಸಾಗಿ ಹುಟ್ಟಿದ ಮೇಲೆ ಇವೆಲ್ಲ ಮಾಮೂಲಿ ಮಾತು .
ಆಚಾರ್ಯರು ಹೆಂಗಸರೊಡನೆ ಹೆಚ್ಚಿನ ಮಾತು ಬೆಳೆಸಲು ಹೋಗಲಿಲ್ಲ .
" ರಾಘವೇಂದ್ರ ಯತಿಗಳು ದರ್ಶನ ಕೊಟ್ಟ ಮನೆತನ , ಕುಲ ಕೆಡಿಸಿಟ್ಟ " ಅಂದಳು ಅಂಬವ್ವ .
" ಇನ್ನ ಆ ಮನಿಯೊಳಗ ವಿದ್ಯಾಹೋತು .
ಎಲ್ಲೆ ಅಧರ್ಮ ನಡೀತದ ಅಲ್ಲೆ ದೇವಸಾನ್ನಿಧ್ಯ ಹ್ಯಾಂಗ ಇದ್ದೀತು ! " ಅಂದಳು ಅಕ್ಕವ್ವ .
" ಎಲ್ಲೀ ವಿದ್ಯಾ .
ಈಗೆಲ್ಲಾ ಅವನ ಜ್ಯೋತಿಷ್ಯ ಅಂದ್ರ , ` ಚುಮುಚುಮು ಗಣಿತಂ ಭೋರ ಗಣಿತಂ ದಕ್ಷಿಣ ದಿಕ್ಕಿಗೆ ರಾಸಭಗಣಿತಂ ' . " ಅಂದಳು ಅಂಬವ್ವ .
ಅನಂತಾಚಾರ್ಯರು ಗಹಗಹಿಸಿ ನಕ್ಕು , " ಹಾಂಗ ಅಂದ್ರೇನು , ಅಂಬವ್ವಬಚಿ ? " ಎಂದು ಕೇಳಿದರು .
- 45 - ಆಗ ಅಂಬವ್ವ ಕತೆ ಹೇಳಿದಳು : " ಒಂದೂರಾಗ ಒಬ್ಬ ಚಿಲ್ಲರೆ ಜ್ಯೋತಿಷಿ ಇದ್ದನೇನಪ್ಪಾ .
ಉದರನಿರ್ವಹಣಕ್ಕ ಈ ದಂಧೆಮಾಡತಿದ್ದ .
ಒಬ್ಬ ಅಗಸನ ಕತ್ತಿ ಕಳೆದಿತ್ತು .
ರಾತ್ರಿಯೆಲ್ಲ ಹುಡುಕಿದ , ಎಲ್ಲೂ ಸಿಗಲಿಲ್ಲ .
ಬೆಳಕ ಆಗಲಿಕ್ಕೆ ಬಂದಿತ್ತು .
ಮಳೆ ಬರೋಹಾಂಗ ಆಗಿತ್ತು .
ಬ್ಯಾಸತ್ತು ಮನಿಗೆ ಹೊರಟಿದ್ದ .
ಹಾದಿಯೊಳಗ ಈ ಜ್ಯೋತಿಷಿ ಭೆಟ್ಟಿ ಆತು .
ಜ್ಯೋತಿಷ್ಯ ಕೇಳೋಣ ಅಂತ ಆ ಅಗಸ ಅವನ್ನ ಕೇಳಿದ . 
ಆಗ ಆತ ಗಣಿತ ಹಾಕಿದ್ಹಾಂಗ ಬೆರಳಾಡಿಸಿ , ` ಚುಮು ಚುಮು ಗಣಿತಂ ' ಆ ಮಂತ್ರ ಅಂದ . 
ಪಾಪ ಆ ಅಗಸಗ ಏನು ತಿಳಿಯಬೇಕು .
ನೊಣ ಹೋಗೋ ಹಾಂಗ ಬಾಯಿ ತಕ್ಕೊಂಡು ನಿಂತಿದ್ದ .
" ` ಹಾಂಗ ಅಂದ್ರ ಏನ್ರಿ ಸ್ವಾಮ್ಯಾರ ' ಅಂದ .
ಅದಕ್ಕೆ ಅವ , ` ಚುಮು ಚುಮು ನಸಿಕಿನ್ಯಾಗ ಭೋರ ಅಂತ ಮಳಿ ಬರೋ ಮುಂದ ದಕ್ಷಿಣ ದಿಕ್ಕಿಗೆ ಕತ್ತಿ ಸಿಗತಿದ ' ಎಂದ . 
ಅವ ಹೇಳಿದ್ಹಾಂಗ ಕತ್ತಿ ಸಿಕ್ಕಿತು .
ಅವಗ ಕೈತುಂಬ ಹಣ ಸಿಕ್ಕಿತು .
" ಆ ಜ್ಯೋತಿಷಿ ಬೆಳಕ ಹರಿಯೋಕಿಂತ ಮೊದಲಿಗೆ ತಂಬಿಗೆ ತಗೊಂಡು ಊರ ಹೊರಗ ಹೋದಾಗ ಹಾಳ ಗ್ವಾಡಿ ಹತ್ತಿಲೇ ಕತ್ತಿ ನಿಂತದ್ದು ನೋಡಿದ್ದ .
ಮಳಿ ಅಂತೂ ಬೀಳಲಿಕ್ಕೆ ಹತ್ತಿತ್ತು .
ಚುಮುಚುಮು ನಸುಕು ಹರೀಲಿಕ್ಕೆ ಹತ್ತಿತ್ತು .
ಇವನ ಗಣೀತೆಲ್ಲಾ ಬರೋಬರಿ ಆತಿಲ್ಲೋ ? " ಅಂಬವ್ವನ ಕತೆ ಕೇಳಿ ಆಚಾಱ್ಯರು ಹೊಟ್ಟೆ ಹಿಡಿದು ಖೊಕ್ಕ ಖೊಕ್ಕ ಮನೆ ನಡುಗುವಂತೆ ನಕ್ಕರು .
ಅಕ್ಕವ್ವ ಗೆಳತಿಯ ಕತೆ ನೆನಸಿ ನೆನಸಿ ನಗುತ್ತ ಕೋಲಿಗೆ ಹಾಕಲೆತ್ತಿದ್ದ ಶ್ಯಾವಿಗೆಯ ಉರುಳಿಯನ್ನು ಧೊಪ್ಪನೇ ಕೆಳಗೆ ಕೆಡವಿದ್ದಳು .
ಇಷ್ಟೆಲ್ಲಾ ಮಾತುಕತೆ ನಡದರೂ ಪದ್ದಕ್ಕ , ತನಗೆ ಯಾವುದೂ ಸಂಬಂಧವಿಲ್ಲವೆನ್ನುವಂತೆ ತಲೆತಗ್ಗಿಸಿ ಕುಳಿತು ಶ್ಯಾಮಿಗೆಯ ಉರುಳಿಯನ್ನು ತಿರುವುತ್ತಿದ್ದಳು .
ಹೆಂಡತಿಯ ಲಕ್ಷ್ಯವನ್ನು ತಮ್ಮತ್ತ ತಿರುಗಿಸಿಕೊಳ್ಳಲು ಆಚಾಱ್ಯರು , " ಇಲ್ಲೇ ಕೇಳ್ರಿಲ್ಲೆ , ಹೋಮ್ ಡಿಪಾರ್ಟಮೆಂಟ್ ಎಲ್ಲಾ ಸುದ್ದಿ ಇರತದ " ಎಂದರು .
ಪದ್ದಕ್ಕ ತಲೆಯೆತ್ತಿ ಗಂಡನನ್ನು ನೋಡಿ ಮತ್ತೆ ತಲೆ ಕೆಳಗೆ ಹಾಕಿದಳು .
ತುಟಿ ಬಿಚ್ಚಲಿಲ್ಲ .
ಆಚಾರ್ಯರು ಅಷ್ಟಕ್ಕೆ ಬಿಡದೇ , " ಸುಬ್ಬವ್ವ ಎಲ್ಲಾ ಹೇಳ್ಯಾಲೋ ಇಲ್ಲೋ ? ನಮ್ಮ ಮನಿಯವರು ಹಿಂಗ ಅಂತ ಆಕಿ - 46 - ಅನ್ನುವಾಕಿ , ನಮ್ಮ ಮನಿಯವರು ಹಾಂಗ ಅಂತ ಇಕಿ ಅನ್ನುವಾಕಿ .
" ಹೆಂಗಸರ ಮಾತನ್ನು ಹಂಗಿಸಿ ನಕ್ಕರು .
ಅದಕ್ಕೂ ಪದ್ದಕ್ಕ ಮೌನ ಜನ ಎಷ್ಟು ಆಡಿಕೊಂಡಾರು ? ಹಯಗ್ರೀವಾಚಾಱ್ಯರು ಚಂದ್ರಾಳ ಸಹವಾಸದಲ್ಲಿ ಪರಮಸುಖಿಗಳಾಗಿದ್ದರು .
ಅವರ ವೃತ್ತಿ ಇನ್ನೂ ಹೆಚ್ಚಿತು .
ಗೋವೆಯವರೆಗೂ ಪ್ರಸಿದ್ಧಿ ಪಡೆದರು .
ಸುಬ್ಬವ್ವನ ಮನೆಯಲ್ಲಿ ಲಕ್ಷ್ಮಿ ಕಾಲೂರಿ ನಿಂತಳು .
ಆದರೆ ಅವಳು ಮಾತ್ರ ಅಸುಖಿ . 
ನಿತ್ಯ ಕಣ್ಣೀರು - ಕೂಳು .
ತನ್ನಲ್ಲಿ ಗಂಡನನ್ನು ಆಳುವ ಶಕ್ತಿಯಿಲ್ಲದೇ ಹೋಯಿತೆಂದು ಚಡಪಡಿಸಿದಳು .
ನಾಲ್ಕು ಜನರಲ್ಲಿ ಮರ್ಯಾದೆ ಕಳೆದುಕೊಳ್ಳುವದು ಸರಿಯಲ್ಲವೆಂದು ಬಂದ ಕಷ್ಟವನ್ನು ತನ್ನಲ್ಲಿ ತಾನೇ ನುಂಗಿಕೊಂಡು ಕೃಶವಾಗಹತ್ತಿದಳು .
ಜ್ಯೋತಿಷಿಗಳಿಗೆ ಹೆಂಡತಿಯ ಸಹವಾಸ ಈಗ ಬೇಕಿರಲಿಲ್ಲ .
ಅವಳು ಕೇವಲ ಮನೆ ಸಂಬಾಳಿಸುವ ದಾಸಿ , ಮಕ್ಕಳಿಗೆ ತಾಯಿ .
ಯಾವಾಗಲಾದರು ಒಮ್ಮೆ ರಾತ್ರಿ ಮನೆ ಬಿಟ್ಟು ಹೋಗುತ್ತಿದ್ದ ಅವರು ಈಗ ನಿತ್ಯ ಹೋಗಲು ಪ್ರಾರಂಭಿಸಿದರು .
ಅವರನ್ನು ಕರೆದೊಯ್ಯಲು ಕಾರು ಬರುತ್ತಿತ್ತು .
ಅವರು ನಿತ್ಯ ಚಂದ್ರಾಳಲ್ಲಿಗೆ ಹೋಗುವದು ಜನಕ್ಕೆ ತಿಳಿದರೂ , ಅವರ ವೃತ್ತಿಯಲ್ಲಿ ಅದು ಅಡ್ಡಬರಲಿಲ್ಲ .
ಕಾರಣ ಅವರು ಮೇಧಾವಿಗಳೂ , ಚತುರ ಭಾಷಿಗಳು .
ಅವರ ಪ್ರಭಾವಶಾಲೀ ವ್ಯಕ್ತಿತ್ವ ಎಂಥವರನ್ನೂ ಸೆರೆಹಿಡಿಯುತ್ತಿತ್ತು .
ಅವರ ಜ್ಯೋತಿಷ್ಯ ಎಂದೂ ಹುಸಿಹೋಗುತ್ತಿರಲಿಲ್ಲ .
ಹೆಣ್ಣಿನ ದೇಹದ ಆಸೆ ಗಂಡಸಿನ ಏಕಾಗ್ರತೆಯನ್ನು ಭಂಗಗೊಳಿಸುತ್ತದೆ .
ಈ ಅ಩ುಭವದಿಂದ ಅವರೀಗ ಮುಕ್ತರು .
ಸದಾ ಸಮಾಧಿಯಲ್ಲಿದ್ದಂತಿರುತ್ತಿದ್ದರು .
ಅವರ ವೃತ್ತಿಗೆ ಇನ್ನೂ ಹೆಚ್ಚು ತೇಜಸ್ಸು ಬಂದಿತ಼್ತು .
ಸುಬ್ಬವ್ವ ಒಮ್ಮೊಮ್ಮೆ ಅತೀವ ಅಸಾಮಾಧಾನದಿಂದ ಗೊಣಗುತ್ತಿದ್ದಳು .
" ಹೂವು ಮಾರಿದ ಅಂಗಡ್ಯಾಗ ಹುಲ್ಲು ಮಾರಿದಿರಿ .
ನಾಲ್ಕು ಮಂದ್ಯಾಗ ಮನಿ ಮರ್ಯಾದಿ ಮಾರಿಬಿಟ್ರಿ .
ಯತಿಗಳ ಆಶೀರ್ವಾದ ಇದ್ದ ಮನಿ . 
" " ಮಾನಮರ್ಯಾದಿ - ಅದು ನನ್ನ ಪ್ರಶ್ನೆ .
ನಿನ್ನ ನಾಲ್ಕು ಮಂದಿಗೆ ನಾ ಬೇಕಾಗಿದ್ರ ಬಱ್ತಾರ ! " ಅವರ ಉತ್ತರ ಖಾರವಾಗಿತ಼್ತು .
- 47 - ಅನೇಕ ಸಲ ಸಮಾಧಾ಩ದಿಂದ ತಿಳಿಸಿ ಹೇಳಲು ಪ್ರಯತ್ನಿಸಿ ವಿಫಲಳಾದಳು .
ಜ್ಯೋತಿಷಿಗಳು ಅವಳ ಉಪದೇಶವನ್ನು ನೊರಜಿನಂತೆ ಜಾಡಿಸಿ ಬಿಡುತ್ತಿದ್ದರು .
ಚಂದ್ರಾ ಗರ್ಭಿಣಿ ಎಂಬ ಸುದ್ದಿ ತಿಳಿದ ಸುಬ್ಬವ್ವ ನಖಶಿಖಾಂತ ನಡುಗಿದಳು .
ಬಹಳ ಸಂಕಟಪಟ್ಟಳು .
ವಿರಜಾಳ ಮೇಲೆ ಅವಳಿಗೆ ಗರ್ಭವೇ ನಿಂತಿರಲಿಲ್ಲ .
ಪತಿಯೇ ವೈದ್ಯರಾದರೂ ಯಾವ ಔಷಧಿಯೂ ನಾಟಿರಲಿಲ್ಲ .
ದೇವರ ಸೇವೆಯೂ ಫಲಿಸಿರಲಿಲ್ಲ .
ಗಂಡನ ಸಹವಾಸ ಇತ್ತಿತ್ತಲಾಗಿ ಇರಲಿಲ್ಲ .
ಆದರೆ ತನ್ನ ಗಂಡನಿಂದ ಸೂಳೆಯ ಸಂಸಾರಕ್ಕೆ ಕುಡಿ ಒಡೆದದ್ದು ಕೇಳಿ , " ಹಾದರಗಿತ್ತಿ ಬಳ್ಳಿ ಹಬ್ಬಿತಂತ , ಗರತಿ ಬಳ್ಳಿ ಕುಗ್ಗಿತಂತ ! " ಅಸೂಯೆಯಿಂದ ಅಳುತ್ತ , " ನನ್ನ ಮ್ಯಾಲ ಸವತಿ ತಂದಿದ್ರ ನನಗಿಷ್ಟು ತ್ರಾಸ ಆಗತಿದ್ದಿಲ್ಲ , ಆದ್ರ ನಮ್ಮ ಮನಿ ರಕ್ತ ಸೂಳಿ ಮನಿ ಸೇರಿತು " ಅಂದಳು .
ಚಂದ್ರಾಳನ್ನು ಹೆಂಡತಿ ಸೂಳೆಯೆಂದು ಜರಿದದ್ದಕ್ಕಾಗಿ ಜ್ಯೋತಿಷಿಗಳು ಕೆಂಡವಾದರು .
" ಆಕಿಗೆ ಸೂಳಿ ಅನಬ್ಯಾಡಾ " " ಮತ್ತೆನನ್ನಲಿ ? ಗಂಗೀ ಅಳೆಯೋ ಗರತಿ .
ಗಂಗಾದೇವಿ ಅಂತ " " ಯಾಕ ನಾಲಿಗಿ ಉದ್ದ ಆಗೇದ ? ನನಗೆ ತಿರುಗಿ ಉತ್ತರಾ ಕೊಡೋ ಅಷ್ಟು ಉದ್ಧಟ ಆದಿ ಏನು ? " ಎಂದವರೆ ಮಕ್ಕಳೆದುರು ಅವಳ ಬಾಯಿ ಬಾಯಿ ಹೊಡೆದಿದ್ದರು .
ಕಟಬಾಯಿಯಿಂದ ಒಂದೇಸಮನೆ ರಕ್ತ ಸೋರಿ , ತನ್ನ ಮೇಲೆ ಕೈ ಎತ್ತಿದ ಗಂಡನ ಮೇಲೆ ಅವಳಿಗೆ ವಿಪರೀತ ಕ್ರೋಧವುಂಟಾಗಿ , " ಇನ್ನ ಈ ಮನ್ಯಾಗ ನಾ ಇರೂದಿಲ್ಲ " ಎಂದು ತನ್ನ ಗಂಟುಮೂಟೆ ಕಟ್ಟಿ ತೌರುಮನೆಗೆ ಹೋಗಲು ಸಿದ್ಧಳಾದಳು .
ಗೋವಿಂದ - ವಿರಜಾ ಒಂದೇ ಸಮನೆ ಅಳಹತ್ತಿದರು .
ಜ್ಯೋತಿಷಿಗಳಿಗೆ ದಿಕ್ಕುತೋಚದಾಯಿತು .
ಆದರೆ ಅವರು ಯಾರಿಗೂ ಬಗ್ಗುವ ಅಸಾಮಿಯಲ್ಲ .
" ಈ ಮನಿಯೊಳಗಿಂದ ಹೊರಗೆ ಇಟ್ಟ ಕಾಲು ಒಳಗ ಬರೋ ಹಾಂಗಿಲ್ಲ .
ಲಕ್ಷ್೟ದಾಗ ಇರಲಿ " ಎಂದು ಗುಡುಗಿ ಕಾಲು ಅಪ್ಪಳಿಸುತ್ತ ಚಂದ್ರಾಳ ಮನೆಗೆ ಹೊರಟುಹೋಗಿದ್ದರು .
ಸುಬ್ಬವ್ವ ಗಂಡನ ಗುಡುಗು ಕೇಳಿ ಗಡಗಡ ನಡುಗಿದಳು .
ಯಜಮಾನರ ಹಟದ ಸ್ವಭಾವದಲ್ಲಿ ಬೆಂದವಳು .
ಬಹಳ ಆಳವಾಗಿ ವಿಚಾರ ಮಾಡಿದಳು .
- 48 - ತಾನು ಸಿಟ್ಟಿನ ಭರದಲ್ಲಿ ಮನೆ ಬಿಟ್ಟರೆ ಮಕ್ಕಳ ಸಱ್ವನಾಶ .
ತನ್ನ ಕಾಲಮೇಲೆ ತಾನೇ ಕಲ್ಲು ಚೆಲ್ಲಿಕೊಂಡ಼ಂತೆ .
ನಾಲ್ಕು ಜನರಲ್ಲಿ ಗಂಡ ಬಿಟ್ಟವಳೆಂದು ಅವಮರ್ಯಾದೆ .
ಬಂದದ್ದು ಬರಲಿ , ಈ ಮನೆಯಿಂದ ತಾನು ಹೋಗತಕ್ಕದ್ದಲ್ಲ .
ಮಗ್ಗಲದಲ್ಲಿ ಮಲಗಿ , ಮಕ್ಕಳನ್ನು ಹೆತ್ತ ಗಂಡ ಹೆಗಲು ಕೊಟ್ಟಾಗಲೇ ಈ ಮನೆಯಿಂದ ಹೊರಬೀಳತಕ್ಕದ್ದು .
ಆಳುವ ಯೋಗ್ಯತೆಯಿದ್ದರೆ ಹತ್ತು ಸೂಳೆ ಇಟ್ಟುಕೊಳ್ಳಲಿ .
ಅವರೊಡನೆ ಇಂದಿನಿಂದ ತನಗೆ ಸರಸವೂ ಬೇಡ ವಿರಸವೂ ಬೇಡ .
ಅಹಲ್ಯೆಯಾಗಿ ಬಿದ್ದರಾಯಿತು .
ತಾನು ಸಪ್ತಪದಿ ತಿರುಗಿ , ಅಗ್ನಿಸಾಕ್ಷಿಯಾಗಿ ಲಗ್ನವಾದ ಹೆಂಡತಿ .
ತನಗಿದ್ದ ಸ್ಥಾನ ಚಂದ್ರಾಳಿಗೆ ಬಂದೀತೇ ? ಇಂದಿಲ್ಲ ನಾಳೆ ಕಣ್ಣು ತೆಗೆದಾವು .
ಹಯಗ್ರೀವಾಚಾರ್ಯರು ಕುದುರೆಯಂತಹ ಗಂಡು .
ಕಡಿವಾಣ ಬಿಗಿದು , ಕಡಲಿ ಹಾಕಿ ಪಾಗಾದಲ್ಲಿರಿಸಿದರೆ ಓಡದೇ ಬಿಟ್ಟಾರೆಯೇ ? ಬಂದದ್ದು ಬರಲಿ .
ಸುಬ್ಬವ್ವ ಪತಿಯೊಡನೆ ಒಂದೇ ಹಾಸಿಗೆಯಲ್ಲಿ ಮಲಗುವುದನ್ನು ಬಿಟ್ಟಳು .
ಮಾತನಾಡುವುದನ್ನೂ ನಿಲ್ಲಿಸಿದಳು .
ಕೇಳಿದ ಪ್ರಶ್ನೆಗಳಿಗಷ್ಟೇ ಉತ್ತರ . 
ಅವಳ ಮೌನ ಜ್ಯೋತಿಷಿಗಳನ್ನು ಒಳಗಿಂದಲೇ ಹಿಂಡಹತ್ತಿತು .
ಆದರೆ ಏನು ಮಾಡಲೂ ಅಸಮರ್ಥರಾಗಿದ್ದರು .
ಸುಬ್ಬವ್ವ ತನ್ನ ಸ್ವಭಾವದಲ್ಲಿ ಬದಲಾವಣೆ ಮಾಡಿಕೊಳ್ಳಲಿಲ್ಲ .
ಮಕ್ಕಳ ಆರೈಕೆ , ಓದುಬರಹಗಳಿಗೆ ಹೆಚ್ಚಿನ ಲಕ್ಷ್ಯವಹಿಸಿದಳು .
ನಾಲ್ಕು ಜನರಲ್ಲಿ ತನಗೇನೂ ಆಗಿಲ್ಲವೆಂಬಂತೆ ತಲೆಯೆತ್ತಿ , ಸಮಾಧಾನದಿಂದ ಸಂತೋಷದಿಂದ ಇರಹತ್ತಿದಳು .
ಉಂಡಳು , ತಿಂದಳು , ಉಟ್ಟಳು , ತೊಟ್ಟಳು .
ನಗುನಗುತ್ತ ನಾಲ್ಕು ಜನರಲ್ಲಿ ಬೆರೆಯುವ ಅವಳನ್ನು ನೋಡಿ ಜ್ಯೋತಿಷಿಗಳಿಗೇ ದಿಗಿಲಾಯಿತು .
ಒಮ್ಮೊಮ್ಮೆ ಅವಳೊಡನೆ ಹೆಚ್ಚಿನ ಮಾತು ಬೆಳೆಸಲು ಪ್ರಯತ್ನಿಸಿ ಸೋತಿದ್ದರು .
ಚಂದ್ರಾಳ ಬಯಕೆ ತೀರಿಸಲು ಜ್ಯೋತಿಷಿಗಳು ಹೆಂಡತಿಯ ಕಡೆಯಿಂದ ನಿತ್ಯ ಬಂದು ತಿಂಡಿ ಮಾಡಿಸಿಕೊಂಡು ಹೋಗಹತ್ತಿದರು .
ಅದನ್ನು ಕೂಡ ತನ್ನ ಕರ್ತವ್ಯವೆಂಬಂತೆ , ಧರ್ಮದಿಂದ ಸಮಾಧಾನದಿಂದ ಮಾಡಿಕೊಡುತ್ತಿದ್ದಳು .
ಈ ಹೇಸಿ ಸಂಸಾರದಿಂದ , ಈ ಹೊಸ ಬಂಧನದಿಂದ ತನಗೆ ಸಾಯುವವರೆಗೆ ಮುಕ್ತಿಯಿಲ್ಲ ! ಅನಿಸಿ , ಮನಸ್ಸು ಹಗುರಾಗುವವರೆಗೆ ಅತ್ತಳು .
ಚಂದ್ರಾ ಜ್ಯೋತಿಷಿಗಳಿಗೊಮ್ಮೆ ಕೇಳಿದಳು : " ಪೂಜ್ಯರ ನಿಮ್ಮ ಹೆಂಡತಿ ಸೌಜನ್ಯ , ಗುಣ ಎಷ್ಟು ದೊಡ್ಡದಿರಬೇಕು .
ಸವತಿಮತ್ಸರ ಇಲ್ದ ಹೆಣ್ಣು ಈ ಜಗತ್ತಿನ್ಯಾಗ ಭಾಳ ಅಪರೂಪ . 
" ಅವರು ನಕ್ಕು ನಕ್ಕು ಹೇಳಿದರು : " ಸವತಿಮತ್ಸರ ಯಾಕ ಇಲ್ಲ , ಬೇಕಾದಷ್ಟು ಅದ . 
ಆಕಿ ಏನ ದೇವತಿ ಅಲ್ಲ . 
ಆದ್ರ ನನ಼್ನ ಮನಿಯಾಗ ನನ್ನ ಒಬ್ಬಾವನ ಹುಕುಂ ನಡೀತದ .
ಹೆಂಡತಿ ಅಂದಮ್ಯಾಲ ನಾ ಹೇಳಿದ್ಹಾಂಗ ಕೇಳಬೇಕು .
" ಚಂದ್ರಾಳ ಹೆಣ್ಣುಹೃದಯಕ್ಕೆ ಈ ಮಾತು ಚುಚ್ಚಿತು .
ಅಪಮಾನವೆನಿಸಿತು .
` ಒಂದು ವೇಳೆ ನಾನವರ ಹೆಂಡತಿಯಾಗಿದ್ದರೆ ? ಈ ಮಾತಿನಿಂದ , ನಡತೆಯಿಂದ ನಾನೆಷ್ಟು ನೊಂದುಕೊಳ್ಳಬಹುದಾಗಿತ್ತು .
ಅವರ ಪತ್ನಿಗೆ ಎಷ್ಟು ನೋವಾಗಿರಬೇಕು .
ಅವರ ಸಂಸಾರದಲ್ಲಿ ನಾನು ಹುಳಿ . 
ಏನೇ ಆದರೂ ಅವರ ದಾಂಪತ್ಯ ಹೆಚ್ಚು ಕೆಡದಂತೆ ನಡೆದುಕೊಳ್ಳಬೇಕು ' ಎಂದು ವಿಚಾರ ಮಾಡುತ್ತ , " ನಿಮ್ಮ ಹೆಂಡತಿ ಮ್ಯಾಲ ವಿಶ್ವಾಸ ಅದ ಅಂತ ತಿಳದ ನೀವು ಅವಱ್ನ ಆಳತೀರಿ " ಅಂದಳು . 
" ಇಲ್ಲಿ ವಿಶ್ವಾಸದ ಪ್ರಶ್ನೆ ಎಲ್ಯದ ? " " ದಿನಾ ಒಂದ ಹೊಸ ತಿನಸ ಮಾಡಿಸಿ ತರತೀರಿ .
ಆ ತಾಯಿ ನನಗ ವಿಷ ಹಾಕಿದ್ರ ? " ಜ್ಯೋತಿಷಿಗಳ ಹೃದಯ ನಡುಗಿತು .
ಗಂಡುಬುದ್ಧಿಗೆ ಅದು ಹೊಳೆದಿರಲೂ ಇಲ್ಲ . 
" ಹಾಂಗ ಆಕಿ ಮಾಡಲಿಕ್ಕೆ ಶಕ್ಯಯಿಲ್ಲ .
" " ಅದಕ ನಾ ಅನ್ನೋದು ವಿಶ್ವಾಸ ಅಂತ . 
" " ಹೆಣ್ಣು ಹೃದಯ ಹೆಣ್ಣು ಬಲ್ಲಳು " ಅಂದರು .
ಹಯಗ್ರೀವಾಚಾರ್ಯರು ಹೆಂಡತಿಯ ಗುಣ ಒರೆಹಚ್ಚುವ ಪಣ ತೊಟ್ಟೇ ಆ ದಿನ ಮನೆಗೆ ಬಂದರು .
ಸುಬ್ಬವ್ವನ ಚಲನವಲನದ ಮೇಲೆ ಗಮನವಿರಿಸಿದರು .
ಸದಾ ರಾಯರ ಧ್ಯಾನದಲ್ಲಿದ್ದು , ಮನೆ , ಪತಿ , ಮಕ್ಕಳ ಸೇವೆಯಲ್ಲಿ ನಿರತಳಾಗಿ ತಾರುಣ಼್ಯದಲ್ಲೂ ವಿರಾಗಿಣಿಯಂತೆ ದೇಹ ದಂಡಿಸುತ್ತಿದ್ದ ಹೆಂಡತಿಯ ಮೇಲೆ ಅವರಿಗೆ ಕನಿಕರವೆನಿಸಿತು .
ಮತ್ತೊಂದು ದಿನ , ನೀರು ಹಚ್ಚಿದ ಗೋಧಿ ಬೀಸುತ್ತ ಕುಳಿತ ಹೆಂಡ಼ತಿಗೆ ಕೇಳಿದರು : " ಏನ ಬೀಸಲಿಕ್ಕೆ ಹತ್ತಿ ? " - 50 - ಮುಂದಿದ್ದ ಗೋಧಿಯನ್ನು ನೋಡಿಯೂ ಅವರು ಕೇಳಿದ್ದಕ್ಕೆ .
ತನ್ನನ್ನು ಮಾತಾನಾಡಿಸಲು ಕೇಳಿದ್ದಾರೆಂದು ತಿಳಿದು ಸುಬ್ಬವ್ವ ಉತ್ತರಿಸದೇ ಬೀಸುವ ಕಲ್ಲನ್ನು ಎಡಕೈಯಿಂದ ಜೋರಾಗಿ ತಿರುವುತ್ತ ಬಲಗೈಯಲ್ಲಿ ಗೋಧಿ ಹಿಡಿದು ತೋರಿಸಿ , ಮತ್ತೆ ಬೀಸಹತ್ತಿದಳು .
" ಯಾತಕ್ಕ ? " " ಶ್ಯಾಮಿಗಿ .
" " ಈಗ ಯಾಕ ? " " ನೀವು ಮಾಡು . 
? " " ಸಜ್ಜಿಗಿ ಪಿಠ್ಠ್ಯಾ ತಗಿಲೀಕ್ಕೆ ಕೊಡಬೇಕು , ನಿನ್ನ ಮೈಯಾಗ ಆರಾಮ ಇರೂದಿಲ್ಲ .
ಬೀಸೋದು , ಕುಟ್ಟೋದು ಯಾತಕ್ಕ ಮಾಡತೀದಿ ? " ಸುಬ್ಬವ್ವನಿಗೆ ಆಶ್ಚರ್ಯವಾಯಿತು .
ಕಸಕ್ಕಿಂತ ಕಡೆಮಾಡಿದ ಗಂಡನಿಂದ ಈ ಮಾತು ಅವಳಿಗೆ ರುಚಿಸಲಿಲ್ಲ .
ಮನ ಹಿಂದಿನಂತೆ ಹಿಗ್ಗಲಿಲ್ಲ .
ಇದರಲ್ಲಿ ಏನೋ ಮತಲಭಿತನವಿರಬಹುದೆಂದು ಶಂಕಿಸಿ ತಗ್ಗಿದ ಧ್ವನಿಯಲ್ಲಿ , " ಗೋಧಿ ಬದಲಿ ಮಾಡತಾರ .
ಮನಿ ಮಗ ಉಣತಾನ , ಮನಿ ಗೋಧಿ ಇರಲಿ . 
" ಜ್ಯೋತಿಷಿಗ಼ಳ ಅಂತಃಕರಣ ಗಲಿಬಿಲಿಗೊಂಡಿತು .
ಕಣ್ಣು ತೇವವಾದವು .
ಸತಿ ಸಾವಿತ್ರಿಯಂಥ ಹೆಂಡತಿಗೆ ದ್ರೋಹ ಬಗೆದೆ ಅನಿಸಿತು .
ಅವರು ಮೌನಿಯಾದದ್ದನ್ನು ನೋಡಿ ಸುಬ್ಬವ್ವ ಆನಂದದಲ್ಲಿ ಬೀಸಹತ್ತಿದಳು .
ಜ್ಯೋತಿಷಿಗಳು ಅಲ್ಲಿಯೇ ಆಸನ ಹಾಕಿ ಕುಳಿತರು .
ಆ ಮಾತು , ಈ ಮಾತು ಒಬ್ಬರೇ ಆಡಿದರು .
ಸುತ್ತಿ ಸುತ್ತಿ ಆಡಿ , " ಚಂದ್ರಾಗ ನಿನ್ನ ಭೆಟ್ಟಿ ಆಗಬೇಕಾಗೇದ " ಎಂದರು . 
" ನನ್ನ ಭೆಟ್ಟಿ ತಗೊಂಡು ಆಕಿ ಏನ ಮಾಡತಾಳ ? ' ಎಂದು ಅನ್ನಲು ಅವಳ ನಾಲಿಗೆ ತುರಿಸಿದರೂ , " ಕರಕೊಂಡು ಬಱ್ರಿ " ಅಂದಳು . 
ಒಂದು ದಿನ ಚಂದ್ರಾ ಕಾರಿನಲ್ಲಿ ಬಿಂದಿಗಿಯವರ ಮನೆಗೆ ಬಂದಿಳಿದಳು .
ಸುಬ್ಬವ್ವ ನಗುತ್ತ ಅವಳನ್ನು ಸ್ವಾಗತಿಸಿದಳು .
ಮಾತುಕತೆ ಔಪಚಾರಿಕವಾಗಿ ನಡೆದವು .
ಚಂದ್ರಾ ಸುಬ್ಬವ್ವನನ್ನು ಅಂತಃಕರಣದಿಂದ ಹೊಗಳಿದಳು .
ಅವರಿಬ್ಬರ ಮಧ್ಯದ ಹಿಮ ಕರಗಿತು .
ಸುಬ್ಬವ್ವ ಅವಳಿಗೆ ಹಿರಿ ಅಕ್ಕನಂತೆ ಪ್ರಕೃತಿ ಸಂಬಾಳಿಸಿಕೊಳ್ಳಲು ತಿಳಿಸಿದಳು .
ತಮ್ಮ ಮನೆತನದ ಹಿರಿಯರ ಇತಿಹಾಸ ಹೇಳಿದಳು .
ಆ ದೇವಾಂಶದ ಕುಡಿ ಹೊತ್ತ ಅವಳು ಯಾವ ರೀತಿ ರಾಯರ ಸ್ಮರಣೆಯಲ್ಲಿರಬೇಕೆಂದು ತಿಳಿಸಿದಳು .
- 51 - " ವಿಶ್ವಾಸದಿಂದ ರಾಯರ ಸೇವಾ ಮಾಡು .
ನಮ್ಮವರ ಸಹವಾಸ ಬಿಟ್ಟು ಬೇರೆ ಯಾರ ' ಎಂದು ಉಪದೇಶಿಸಿದಳು .
ಹಸಿರು ರೇಶಿಮೆಯ ಜರಿಯ ಇಳಕಲ್ ಸೀರೆ , ಖಣ ಹಾಕಿ ಉಡಿ ತುಂಬಿದಳು .
ದೇವರ ಮನೆಗೆ ಕರೆದೊಯ್ದು ತಾಮ್ರದ ಬಿಂದಿಗೆಯ ದರ್ಶನ ಮಾಡಿಸಿದಳು .
" ರಾಯರ , ನಿಮ್ಮ ಇಚ್ಛಾ , ಈ ವಂಶದ ಕುಡಿ ಅಲ್ಲೇ ಬೆಳೀಬೇಕು ಅದು ನಿಮ್ಮ ಪ್ರೇರಣಾ .
ಗಂಡು ಹುಟ್ಟಿದರ ನಮ್ಮ ವಂಶ ಬೆಳೀತು , ಹೆಣ್ಣು ಆದ್ರ ಆಕಿ ಕುಲ ಹಬ್ಬಿತು .
ಈ ಪರೀಕ್ಷಾನ ಸಾಕ್ಷಿ " ಎಂದು ಭೋರೆಂದು ಅತ್ತಳು .
" ಚಂದ್ರಾಳಿಗೆ ಸುಬ್ಬವ್ವನ ದುಃಖದ ಅರಿವಾಗಿತ್ತು .
ಅವಳು ತನಗೆ ತೋರಿದ ಪ್ರೀತಿ , ನಡೆದುಕೊಂಡ ರೀತಿ ಹೆತ್ತ ತಾಯಿ ಬದುಕಿದ್ದರೆ ಅವಳ ಅಂತಃಕರಣಕ್ಕೆ ಸಮ ಎನಿಸಿತು .
ಚಂದ್ರ ಸುಬ್ಬವ್ವನ ಪಾದ ಮುಟ್ಟಿ ನಮಸ್ಕರಿಸಿದಳು .
" ಸಂಪೂರ್ಣ ಮುತ್ತೈದೆಯಾಗು , ಸಾವಿತ್ರಿಯಾಗು , ಗಂಡಸುಮಗನ ತಾಯಿ ಆಗು " ಎಂದು ಆಶೀರ್ವದಿಸಿ , ಹೊಟ್ಟೆತುಂಬ ತಿನಿಸಿ ಬೀಳ್ಕೊಟ್ಟಿದ್ದಳು .
ಚಂದ್ರಾಳಿಂದ ಹೆಂಡತಿಯ ಗುಣವರ್ಣನೆ ಕೇಳಿ ಜ್ಯೋತಿಷಿಗಳು ಸೋತು ಸುಣ್ಣವಾಗಿದ್ದರು .
ಅವರ ಹಟ ಸಡಿಲಾಯಿತು .
ಪದ್ದಕ್ಕನಿಗೆ ಸುಬ್ಬವ್ವ ಎಲ್ಲ ಸುದ್ದಿ ಹೇಳಿ , ಹೃದಯ ಹಗುರಾಗುವಂತೆ ಅತ್ತಿದ್ದಳು .
" ಸುಬ್ಬಾ , ನಿನ್ನ ಸಹನಶೀಲತಾ ಹೆಚ್ಚಿನದದ ನಮ್ಮವ್ವಾ .
" " ಏನ ಮಾಡಲಿ ? ಯಾರಿಗೆ ಹೇಳಲಿ ? ನನ್ನ ಮಕ್ಕಳ ಕಲ್ಯಾಣ ಆಗಬೇಕು ಅಂದ್ರ ಈ ದುಃಖ ನುಂಗಬೇಕು .
ಅವರ ಕಾಲ ಕೆಳಗ ಚಿಪ್ಪಾಡಿ ಆಗಿ ಬಿದ್ದು ಸಾಯಬೇಕು .
" " ಆದರೂ ನೀ ಭಾಳ ಸಮಾಧಾನಿ .
" " ಆಕಿ ಮ್ಯಾಲ ಸಿಟ್ಟಿಗೆದ್ದು ಏನು ಮಾಡೋದು .
ಆಕಿ ದೇವದಾಸಿ .
ಆಕಿ ದಂಧೇನ ಅದು . 
ತಪ್ಪು ಆಕಿದಲ್ಲ , ಬುದ್ಧಿ ಕಳಕೊಂಡ ಈ ವಿದ್ವಾನ್ನರದು .
" " ನೋಡಲಿಕ್ಕೆ ಚೆಲುವಿ ಇದ್ದಾಳಂತ ಹೌದೇನು ? " " ರತಿ ರತಿ ಆಗ್ಯಾಳ .
ಅದಕ ಈ ಕಾಮಣ್ಣ ಗಂಟುಬಿದ್ದರು .
ನನ್ನಂಥಾ - 52 - ಹತ್ತಿಕಟ್ಟಿಗ್ಯಾಗಿನ ಚೋಳ ತಗೊಂಡು ಏನ ಮಾಡತಾರ ? " " ಹಂಗ್ಯಾಕ ಅನಕೋತಿ ? " " ಇವರ ಅಂತಾರ . 
" ಕ್ಷಣಹೊತ್ತು ಪದ್ದಕ್ಕ ಸುಮ್ಮನಾದಳು .
ಕೈಹಿಡಿದ ಪತಿಯಿಂದ ತಿರಸ್ಕಾರದ ಮಾತು ಬಂದಾಗ ತನ್ನ ದುಃಖ ತಿಳಿದಿತ್ತು .
ಗೆಳತಿಯನ್ನು ರಮಿಸುತ್ತ , " ರೂಪ ಶಾಶ್ವತವಲ್ಲ , ಗುಣಕ್ಕೆ ಮರಣಿಲ್ಲ " ಎಂದಳು . 
" ಅದೆಲ್ಲಾ ಖರೆ , ಸದ್ಯದ ಪರಿಸ್ಥಿತಿ ಕೈಮೀರಿಹೋಗೇದ .
ಕೊಡದಾಗಿನ ಕುಂಬಳಕಾಯಿ .
ಆಕಿ ಹಡದ ಪಾರಾಗಲಿ .
" ಗೆಳತಿಯ ಸಹನೆಯನ್ನು ನೋಡಿ ಪದ್ದಕ್ಕನ ಕಣ್ಣಲ್ಲಿ ನೀರು ಬಂದವು .
ಒಂದೊಂದು ರೀತಿಯಲ್ಲಿ ತಾವಿಬ್ಬರೂ ಅಸುಖಿಗಳು , ಅಸಹಾಯಿಗಳು .
ಆದರೆ ತನಗಿಂತ ಸುಬ್ಬವ್ವನ ಕಷ್ಟ ಅವಳಿಗೆ ಹೆಚ್ಚಿನದೆನಿಸಿತು .
" ಸುಬ್ಬಾ , ಎಲ್ಲಾರ ಮನಿ ದ್ವಾಸಿನೂ ತೂತ . 
ಈ ಜಗತ್ತಿನ್ಯಾಗ ಯಾರ ಸುಖದಿಂದ ಇದ್ದಾರ ? ಈ ನಾನಿ ಸಲುವಾಗಿ ನನಗೆಷ್ಟು ತ್ರಾಸ ಅದ ? " " ನನ್ನ ತ್ರಾಸಿನ ಮುಂದ ನಿನ್ನ ತ್ರಾಸು ಏನೂ ಅಲ್ಲ . 
ನಿನ್ನ ಗಂಡ ನಿನ್ನ ಮ್ಯಾಲ ಬ್ಯಾರೆ ಹೆಣ್ಣರ ತಂದಿಲ್ಲ .
" " ಅದೇನೋ ಖರೆ . 
" " ಗಂಡನ ಪ್ರೀತಿಯೊಳಗ ಇಬ್ಭಾಗ ಆಗೋದು ಯಾವ ಹೆಣ್ಣಿಗೆ ಸೇರೀತು ? " " ಯಾವ ಗಂಡಸಿಗೆ ಸೇರೀತು ? ತನ್ನ ಹೆಂಡ್ತಿ ಪ್ರೀತಿ ಅವಱ್ಗೂ ಸಂಪೂರ್ಣ ಬೇಕಲ್ಲ .
" " ಗಂಡಸು ಬೈಲ ಬಂಗಾರ .
ಅವನಿಗೆ ಬಾರ ಖೂನಿ ಮಾಫ್ . 
" ಪದ್ದಕ್ಕನಿಗೆ ಸುಬ್ಬವ್ವನ ಮಾತು ನಿಜವೆನಿಸಿತು .
ತನ್ನವರು ತನ್ನ ಮೇಲೆ ಬೇರೆ ಹೆಣ್ಣನ್ನಾದರೂ ತಂದಿಲ್ಲವಲ್ಲ .
" ಅನಂತಾಚಾರು ಸಿಟ್ಟಿನವರು , ಆದ್ರ ಅಂತಃಕರಣಿ .
ನಮ್ಮ ಮನಿಯವರಂಥ ಕೆಟ್ಟ ಹಟ ಅವರದಿಲ್ಲ .
" " ಅವರಿಗೆ ಎಷ್ಟು ಲಗೂನ ಸಿಟ್ಟು ಬಱ್ತದ , ಅಷ್ಟ ಲ಼ಗೂನ ಇಳೀತದ .
ನಾನಿನ್ನ ಕಂಡ್ರ ಮಾತ್ರ ನೆತ್ತಿ ಕುಡಿ ಆಗೋದಿಲ್ಲ .
" " ಹೋದ ಜನ್ಮದ ವೈರತ್ವ .
" ವಿಚಾರಗಳ ಇಟ್ಟಿಗೆಗಳನ್ನು ಒಂದರಮೇಲೊಂದು ಏರಿಸುತ್ತ ಪದ್ದಕ್ಕ - 53 - ಮರಳಿ ಮನೆಗೆ ಬಂದಾಗ ಅಕ್ಕವ್ವ ಸೊಸಿಗೆ : " ಮತ್ತೇನಂತಿದ್ಲು ಸುಬ್ಬವ್ವ ? " " ಆರಾಮ ಇದ್ದಾಳ .
" " ಸವತೀ ಬಯಕಿ ತೀರಸಲಿಕ್ಕೆ ದಿನಾ ಒಂದು ಹೊಸಾ ತಿನಸ ಮಾಡಿ ಕಳಸ್ತಾಳಂತ ? " " ನಿಮಗ್ಯಾರ ಹೇಳಿದರು ? " " ಯಾರರ ಹೇಳವಲ್ಲಱ್ಯಾಕ .
" " ಇದ್ದಿರಬೇಕು - ಯಜಮಾನರ ಆಜ್ಞ . 
" ಅದಕ್ಕೆ ಅಂಬವ್ವ ಧ್ವನಿಗೂಡಿಸಿ , " ಪಾಪ ! ಏನ ಮಾಡ್ಯಾಳು , ತನ್ನ ತೋಡಿತಗದ್ರ ತನಗ ನಾಚಿಕೆ .
" " ಇಲ್ಲ ಅಚ್ಛಾ ಮಾಡಿದ್ರ ಹ್ಯಾಂಗ .
ಸಾಪ ಸಾಪ ನಾ ಮಾಡೂದಿಲ್ಲಂತ ಹೇಳಬೇಕು " ಅಂದಳು ಅಕ್ಕವ್ವ .
" ಅವರೊಂದು ಕೇಳಬೇಕಲ್ಲ .
ಮಹಾ ಹಟ ಮನಸ್ಯಾರು .
" " ಕೇಳದ ಏನ ಮಾಡತಾನ , ಅಂಥ ಕೆಟ್ಟ ಕೆಲಸಾ ಮಾಡ್ಯಾನ .
" " ಗಂಡಸರ ಹಟದ ಮುಂದ ಹೆಂಗಸರದು ಏನ ನಡೀತದ ? " " ಗಟ್ಟಿ ಹಿಡದ್ರ ಎಲ್ಲಾ ನಡೀತದ ? " " ನಮ್ಮ ಮನ್ಯಾಗ ನಂದು ಎಷ್ಟ ನಡೀತದ ? " " ಹೌದವ್ವಾ " ಎಂದು ಆಗ ಮಾತ್ರ ಅಂಬವ್ವ ಅತ್ತೆಸೊಸೆಯರ ಮಧ್ಯೆ ರಾಗ ಎಳೆದಳು .
ಬಾಣ ತಿರುಗಿ ಬಂದದ್ದಕ್ಕೆ ಅಕ್ಕವ್ವ ಮಾತು ಬೆಳಸದೇ ಸುಮ್ಮನಾದಳು .
ಹೊರಜಗತ್ತಿಗೆ ನಗೆಯ ಆಭರಣ ತೊಟ್ಟ ತಾಯಿಯನ್ನು ನೋಡಿ ಗೋವಿಂದನ ಕರುಳು ಕಿವುಚುತ್ತಿದ್ದವು .
ತಮ್ಮಿಬ್ಬರ ಕಡೆಗೆ ಲಕ್ಷ್ಯವಿಲ್ಲದೇ ಆ ಸಾನಿಯ ಮನೆಯಲ್ಲಿ ದಿನ ಕಳೆಯುವ ತಂದೆಯನ್ನು ಕಂಡರೆ ಆತನಿಗೆ ಸಿಟ್ಟುಬರುತ್ತಿತ್ತು .
ವಿರಜಾ ಒಬ್ಬಳೇ ಮನೆಯಲ್ಲಿ ಮನಬಿಚ್ಚಿ ತಂದೆಯೊಡನೆ ಮಾತನಾಡುತ್ತಿದ್ದಳು .
ಕಾರಣ ಅವಳಿಗಿನ್ನೂ ಅಷ್ಟೊಂದು ವಿಷಯ ಗ್ರಹಿಕೆಯಾಗುತ್ತಿರಲಿಲ್ಲ .
- 54 - ಪ್ರತಿದಿನ ಮನೆಯಲ್ಲಿ ನಡೆಯುತ್ತಿದ್ದ ಕಲಹ , ಮಾತುಕತೆ , ಕಣ್ಣೀರಿನ ಕರೆ ಎಲ್ಲವನ್ನು ನಾನಿಗೆ ಮುಟ್ಟಿಸುತ್ತಲೇ ಇರುತ್ತಿದ್ದ .
ಆಗಲೇ ಅವನ ಮನಸ್ಸಿಗೆ ಸಮಾಧಾನವಾಗುತ್ತಿತ್ತು .
ತಂದೆ ಆ ದಿನ ತಾಯಿಗೆ ಬಾಯಿಬಾಯಿ ಹೊಡೆದದ್ದನ್ನೋ , ಅವಳ ಬಾಯಿಯಿಂದ ರಕ್ತ ಸೋರುತ್ತಿದ್ದರೂ ಯಾವ ಆರೈಕೆಯನ್ನೂ ಮಾಡದೇ ಕಠೋರಿಯಾಗಿ ವರ್ತಿಸಿದ್ದನ್ನು , ಅವರ ವಿರುದ್ಧ ಅನೇಕ ಮಾತುಗಳನ್ನು ನಾನಿಯೆದುರು ಆಡಿದ್ದ , ಅವರ ವರ್ತನೆಯನ್ನು ಹೀನವಾಗಿ ಖಂಡಿಸಿದ್ದ .
ನಾನಿಗೂ ಸಿಟ್ಟು ಬಂದಿತು .
" ಈ ಹಯಗ್ರೀವನ್ನು ಪಾಯಸಾ ಮಾಡ್ತೀನಿ .
" ಎಂದು ಶಪಥ ತೊಟ್ಟಿದ್ದ .
ಗೋವಿಂದ - ನಾನಿ ಕೂಡಿಯೇ ಒಂದು ಕಾರಸ್ಥಾನ ಹೂಡಿದರು .
ನಾನಿ ರಾತ್ರಿ ಮೂರುಗಂಟೆಗೆ ಚಂದ್ರಾಳ ಮನೆಯ ಬಾಗಿಲಿಗೆ ಹೋಗಿ ಕೋಳಿಯಂತೆ ಕೂಗಿದ .
ಹಯಗ್ರೀವಾಚಾರ್ಯರು ಗಡಬಡಿಸಿ ಎದ್ದು ಮನೆಗೆ ಹೊರಟರು .
ಅವರ ದುರ್ದೈವಕ್ಕೆ ಚಂದ್ರಾಳ ಕಾರೂ ಗ್ಯಾರೇಜಿಗೆ ಹೋಗಿತ್ತು .
ನಡೆಯುತ್ತ ಮನೆಗೆ ಹೊರಟ ಅವರನ್ನು , ನಾಯಿಯಂತೆ ಒದರುತ್ತ , ನಾನಿ ಅಟ್ಟಿಸಿಕೊಂಡು ಹೋಗಿದ್ದ .
ಅವರು ಕಲ್ಲನ್ನೆಡವಿ ಬಿದ್ದುದನ್ನು ನೋಡಿ ಸಿಕ್ಕುಬಿದ್ದದ್ದೇ ಅನಾಹುತವಾಗಿತ್ತು .
ನಾನಿಯನ್ನು ಹಿಡಿದು ತಂದು ಹಯಗ್ರೀವಾಚಾರ್ಯರು ಅನಂತಾಚಾರ್ಯರ ಮುಂದೆ ನಿಲ್ಲಿಸಿ , " ಅನಂತ , ಈ ನಿನ್ನ ಧಡ್ಡ ಮಗನ್ನ ತಾಬೇದಾಗ ಇಟಗೋ .
ಇನ್ನೊಮ್ಮೆ ಇವ ನನ್ನ ಉಸಾಬರಿಗೆ ಬಂದ್ರ ಪೋಲಿಸರ ಕಡೆ ಕೊಡ್ತೀನಿ " ಎಂದು ಸಿಟ್ಟಿನಿಂದ ಗುಡುಗಿ , ಅವರ ಎದುರಿನಲ್ಲಿಯೇ ನಾನಿಯನ್ನು ಒದ್ದು , ನಾಲ್ಕೇಟು ಬಿಗಿದು ಹೋಗಿದ್ದರು .
ಅಂದಿನಿಂದ ಅವರ ಮನೆಯ ಸಂಬಂಧ ಕಡಿದುಕೊಂಡರು .
ಅನಂತಾಚಾರ್ಯರ ರಕ್ತ ಕುದಿಯಿತು .
ನಾನಿ ಮೊದಲೇ ಧಡ್ಡ , ಮೇಲೆ ಇಂಥ ಉಪದ್ವ್ಯಾಪಿತನ .
ಅವರು ಅವನನ್ನು ಹೆಣಬೀಳ ಹೊಡೆದು ಕೈಕಾಲು ಹಗ್ಗದಿಂದ ಕಟ್ಟಿ ದನದ ಮನೆಯಲ್ಲಿ ಒಗೆದು , " ನಾಯಿಸೂಳೆಮಗನ , ನಾಯಿ ಹಾಂಗ ಒದರತಿಯಾ ? ಒದರಿ ಸಾಯಿ ! " ಎಂದು ಬಾಗಿಲು , ಹಾಕಿ , ಕೀಲಿ ಜಡಿದು ಹೊರಟುಹೋಗಿದ್ದರು .
ನಾನಿಯದು ಗಟ್ಟಿ ಜೀವ .
ಪರಮಾತ್ಮ ಆಯುಷ್ಯ ಹಾಕಿದ್ದರಿಂದ ಆ ದಿನ ಆತ ಬದುಕಿದ್ದ .
ಹೊಡೆತ ತಿಂದಷ್ಟೂ ಆತನ ದೇಹ ಕಲ್ಲಾಗಿ , ಮನಸ್ಸು ನಾಯಿಯಂತೆ ಪ್ರಾಮಾಣಿಕವಾಗಿತ್ತು .
- 55 - " ನಾಯಿಸೂಳಿಮಗನ , ನಾಯಿಸೂಳಿಮಗನ , ಧಡ್ಡರಂಡೇಗಂಡ .
! " ತಂದೆಯ ಬಯ್ಗಳು ಆತನ ರಕ್ತವನ್ನೆಲ್ಲ ಹೆಪ್ಪುಗಟ್ಟಿಸಿತು .
ಒಂದು ದಿನ ಇವನನ್ನು ಕೊಂದು ಓಡಿಹೋಗಬೇಕು .
ಆದರೆ ತಾಯ ವಿಚಾರ ಬಂತು . 
ಅವಳು ಅಂಬವ್ವ , ಅಜ್ಜಿಯಂತೆ ವಿಧವೆಯಾಗುತ್ತಾಳೆ .
ತಲೆ ಬೋಳಿಸಿಕೊಳ್ಳಬೇಕು .
ಮೊಣಕಾಲವರೆಗೆ ಇಳಿದ ತಾಯ ಕೂದಲು ನೆನಪಿ ಕರುಳೆಲ್ಲ ಬಾಯಿಗೆ ಬಂದವು . 
ಅವಳ ಮುತ್ತೈದೆ ರೂಪ ಕಣ್ಣೆದುರಿಗೆ ತಂದುಕೊಂಡು ಮನಸ್ಸಿಗೆ ಆಹ್ಲಾದವೆನಿಸಿತು .
" ಅವ್ವಾ ನಮ್ಮವ್ವಾ , ನೀ ಎಷ್ಟು ಛಲೋ ಇದ್ದೀ . 
ನಿನ್ನ ಬಿಟ್ಟು ಹ್ಯಾಂಗ ಹೋಗಲಿ ? ಎಲ್ಲಿಗೆ ಹೋಗಲಿ ? " ನಾನಿ ದನದ ಕೊಟ್ಟಿಗೆಯಲ್ಲಿ ಹೊರಳಾಡಿ ಅತ್ತ .
ಕಣ್ಣಿಗೆ ಕತ್ತಲುಗೂಡಿತು .
ಹೊಟ್ಟೆಯಲ್ಲಿ ಹಸಿವು , ನೀರಡಿಕೆ .
` ಅವ್ವಾ ಅವ್ವಾ ' ಎಂದು ಹಲಬುವಂತಾದರೂ ಆತನ ಬಾಯಿಯಿಂದ ಮಾತು ಹೊರಡಲಿಲ್ಲ .
ನಾಲಿಗೆ ಸೆಳೆದುಕೊಂಡು , ಬಾಯಿ ಸಂಪೂರ್ಣ ಒಣಗಿ ಹೋಯಿತು .
ನಾಯಿಯಂತೆ ಕೂಗಲು ಪ್ರಯತ್ನಿಸಿದ .
ಕೂಗಲು ಬಂತು.ಕೂಗಿದ .
ಹಾಗೆಯೇ ಹೊರಳಾಡಿದ .
ಕೊನೆಗೊಮ್ಮೆ ` ಅವ್ವಾ ' ಎಂದು ಪ್ರಯಾಸದಿಂದ ಕೂಗಿದ . 
ಮತ್ತೆ ಕಣ್ಣಿಗೆ ಕತ್ತಲು ಕವಿದಿತ್ತು .
ಅಡಿಗೆಮನೆಯಲ್ಲಿ ಮಡಿಬಟ್ಟಿಯನ್ನು ಒಣಗಹಾಕುತ್ತಿದ್ದ ಪದ್ದಕ್ಕನಿಗೆ " ಅವ್ವಾ . 
" ಎಂಬ ಕೂಗು ಕೇಳಿಸಿತು .
ನಾನಿಯ ಧ್ವನಿಯೆನಿಸಿ , ಕೈಯಲ್ಲಿಯ ಕೋಲನ್ನು ಬೀಸಿ ಒಗೆದು , " ಅತ್ತೆವರ , ನಾನಿ ನಾನಿ ! " ಎಂದು ಒದರುತ್ತ ಹಿತ್ತಲಕ್ಕೆ ಓಡಿದಳು .
ನಾನಿ ಕಾಣಿಸಲಿಲ್ಲ .
ತನ್ನ ಭ್ರಮೆಯೇ ಎಂದುಕೊಂಡಳು .
ದನದ ಮನೆಯ ಬಾಗಿಲಿಗೆ ಬಂದು " ನಾನಿ ನಾನಿ . 
" ಎಂದು ಬಾಗಿಲು ಬಡಿದು ಕೂಗಿಕೊಳ್ಳಹತ್ತಿದಳು .
ಬಾಗಿಲಿಗೆ ಕೀಲಿ ಹಾಕಿತ್ತು .
ನರಳುವ ಧ್ವನಿ ಕೇಳಿ , ಮನೆಗೆ ಓಡಿಬಂದಳು .
" ಅತ್ತೆವರ ಬಱ್ರಿ , ನಾನೀ " ಅನ್ನುತ್ತ ಮುಂದಿನ ಬಾಗಿಲು ತೆರೆದು ರಸ್ತೆಗೆ ಬಂದಳು .
ದಾರಿಯಲ್ಲಿ ಹೋಗುತ್ತಿದ್ದ ದ್ಯಾಮಪ್ಪನನ್ನು ಕರೆದು ಬಾಗಿಲು ಕೊಂಡಿ ಮುರಿದು ತೆಗೆಯಿಸಿದಳು .
ನಾನಿ ಮೂರ್ಛೆ ಹೋಗಿದ್ದ .
ಮೈಗೆಲ್ಲ ಸೆಗಣಿ ಮೆತ್ತಿತ್ತು .
ಪದ್ದಕ್ಕ ಧಡಪಡಿಸಿ ಹೋಗಿ ಮೊದಲು ಆತನ ಕೈಕಾಲು ಬಿಚ್ಚಿದಳು .
ಮಗನ ತಲೆ ಎತ್ತಿ ತೊಡೆಯ ಮೇಲೆ ಇಟ್ಟುಕೊಂಡಳು .
ಅಷ್ಟರಲ್ಲಿ ಅಕ್ಕವ್ವ ನೀರು ತಂದಳು .
ಪದ್ದಕ್ಕ ಮೂಗಿನ ಹತ್ತಿರ ಕೈಯನ್ನು ಹಿಡಿದು ಉಸಿರಾಡುತ್ತಿದ್ದಾನೋ ಎಂದು ನೋಡಿದಳು .
ಎದೆಯ - 56 - ಮೇಲೆ ಕೈಯಿಟ್ಟಳು .
ಎದೆ ಹಾರುತ್ತಿತ್ತು .
ಆದರೂ ಗಾಬರಿಯಲ್ಲಿ ಅವಳಿಗೆ ತಿಳಿಯಲಿಲ್ಲ .
ಚಿಟ್ಟನೇ ಚೀರಿದಳು .
" ದ್ಯಾಮಪ್ಪಾ ಬಾರೋ , ನನ್ನ ಮಗನ್ನ ನೋಡ ಬಾರೋ . 
" " ಅವ್ವಾರ , ನಾ ಹ್ಯಾಗ ಮುಟ್ಟಲ್ರಿ ? " " ನನ್ನ ಮಗ ಸಾಯತಾನೋ .
ಎಲ್ಲಿ ಮಡಿ ! ನೀನ ನನ್ನ ಪಾಲಿನ ದೇವರು ! " ಗಾಬರಿಯಲ್ಲಿ ದ್ಯಾಮಪ್ಪ ನಾನಿಯ ಮೂಗಿನ ಹತ್ತಿರ ಕೈ ಹಿಡಿದು , " ಅವ್ವಾರ , ಗಾಬರಿಯಾಗಬ್ಯಾಡ್ರಿ , ಉಸಿರ ಆಡತೈತಿ .
ಮೂರ್ಛೆ ಹೋಗ್ಯಾಱ್ರಿ " ಎಂದ . 
ನಾನಿ ಗಾಬರಿಯಲ್ಲಿ ಉಚ್ಚೆ ಹೊಯ್ದಿದ್ದ .
ದ್ಯಾಮಪ್ಪ ನಾನಿಯ ನೆತ್ತಿಗೆ ನೀರು ಬಡಿದ . 
ಹಲ್ಲು ಬಿಡಿಸಿ ನೀರು ಹಾಕಿದ .
ಅಕ್ಕವ್ವ ಹಾಲು - ಸಕ್ಕರೆ ತಂದಳು . 
ಹಾಲು ಕುಡಿಸಲು ಬಹಳ ಪ್ರಯಾಸವಾಯಿತು .
ನಾನಿ ಕೈಕಾಲು ಸೆಟೆಸಿ , ಹಲ್ಲು ಗಟ್ಟಿಹಿಡಿದುಬಿಟ್ಟಿದ್ದ .
ಆತ ಕಣ್ಣು ಬಿಟ಼್ಟಿರಲಿಲ್ಲ .
ಅಕ್ಕವ್ವ ಗಾಬರಿಯಿಂದ , " ಹ್ಯಾಂಗ ಮಾಡಲಿ ? ಮನಿ ಮಗನ್ನ ಕೊಂಡಬಿಟ್ಟೇನೊ .
ಬ್ರಹ್ಮಚಾರಿ , ಮುಂಜಿಮಣಿ - ಬ್ರಹ್ಮಹತ್ಯಾ ಪಾಪಾ ಬಱ್ತದೋ ಚಾಂಡಾಲ .
ನಿನ್ನ ವಿದ್ಯಾ ಎಲ್ಲಾ ಹಾಳಾಗಲಿ ! ಮನುಷ್ಯಧರ್ಮ ಯಾವಗಿಲ್ಲ ಅವಗ ಎಷ್ಟು ವಿದ್ಯಾ ಇದ್ದರೇನು ? " ಎಂದು ಹುಚ್ಚಿಯಂತೆ ಒದರಹತ್ತಿದಳು .
" ಅವ್ವಾರ , ಗಾಬರಿಯಾಗಬ್ಯಾಡ್ರಿ .
ಈಗ ಆರಾಮ ಆಕ್ಕಾರು .
ಪೆಟ್ಟು ಭಾಳ ಬಿದ್ದೈತಿ " ಅನ್ನುತ್ತ ದ್ಯಾಮಪ್ಪ ಅವನ ಬಾಯಿಯಲ್ಲಿ ಬೆರಳು ಇಟ್ಟು ಹಾಲು ಹಾಕಿದ . 
ಹಾಲು ಹೊಟ್ಟೆಗೆ ಇಳಿದು , ನಾನಿ ಕಣ್ಣು ಬಿಟ್ಟಿದ್ದ .
ಹತ್ತುನಿಮಿಷ ಕಳೆದನಂತರ ದ್ಯಾಮಪ್ಪನ ಸಹಾಯದಿಂದ ನಾನಿಯನ್ನು ಎತ್ತಿ ಮನೆಗೆ ತರುವುದನ್ನು ನೋಡಿದ ಆಚಾರ್ಯರು ಆತ ಸತ್ತು ಹೋಗಿರಬೇಕೆಂದು ತಿಳಿದು ಗಾಬರಿಯಾದರು .
ಆದರೆ ನಾನಿ ಉಸಿರಾಡಿಸುತ್ತಿದ್ದುದನ್ನು ನೋಡಿ ಮತ್ತೆ ಸೆಟೆದರು .
" ಏ ದ್ಯಾಮ್ಯಾ ಸೂಳಿಮಗನ , ಸರಿ ಇಲ್ಲಿಂದ .
ಹಾರುಱ್ನ ಮುಟ್ಟಬಾರದು ಅಂತ ತಿಳಿಯೂದಿಲ್ಲೇನು ? " " ಆಚಾರ ಅಪ್ಪಾರ , ನಾಲಿಗಿ ಬಿಗಿಹಿಡದ ಮಾತಾಡ್ರಿ .
ಅವ್ವಾರು ಮುಟ್ಟು ಅಂದ್ರು , ಮುಟ್ಟೇನಿ .
ಮಗನ್ನ ಸಾಯೋಮಟ ಹೊಡದ ಹೃದಯ ಶೂನ್ಯ ಮನಸ್ಯಾರ ನೀವು . 
ನಿಮಗ ಮಕ್ಕಳ ಹೆಚ್ಚಾಗಿದ್ರೆ ತಱ್ರಿ , ನಾವಾರ - 57 - ಜ್ವಾಪಾನ ಮಾಡ್ತೀವಿ " ಅಂದ .
ಆಚಾರ್ಯರ ಪಿತ್ತ ನೆತ್ತಿಗೇರಿತು .
ದನದ ಬಾರುಕೋಲು ಹೆಂಡತಿಯ ಮೇಲೆ ಎತ್ತಿ ನಿಂತರು .
ದ್ಯಾಮಪ್ಪ ನಡುವೆ ಬಂದು ನಿಂತ . 
" ಅಪ್ಪಾರ ಹೊಡೀರಿ , ಎಷ್ಟರ ಹೊಡಿತೀರಿ ನೋಡತೀನಿ .
ಪೋಲಿಸರಿಗೆ ತಿಳಸ್ತೀನಿ " ಅಂದ .
ಅಕ್ಕವ್ವ ಬಂದು ಮಗನ ಎದೆ ಹಿಡಿದು ನೂಕಿದಳು .
" ಇವತ್ತಿನಿಂದ ನನ್ನ ಮನಿ , ನಿನ್ನ ಮನಿ ಬ್ಯಾರೆ ! ನಾನೀ ಮ್ಯಾಲ ಇನ್ನೊಮ್ಮೆ ಕೈ ಎತ್ತಿದಿ ಅಂದ್ರ ನನ್ನ ಆಣಿ , ನಿಮ್ಮ ಕುಲದೇವರ ಆಣಿ ! " ಅಂದಳು .
ಪದ್ದಕ್ಕ ಆಳುತ್ತ , " ಅತ್ತೆವರ , ಒಳತು ಅನ್ನಿರಿ " ಎಂದು ಪರೋಪರಿಯಿಂದ ವಿನಂತಿಸಿದಳು .
ಅಕ್ಕವ್ವ ಅವಳ ಮನಸ್ಸು ನೋಯಿಸಲಾರದೆ , " ಒಳಿತು " ಅಂದಳು . 
" ಈ ನಾಯಿಸೂಳಿಮಗ್ಗ ವಿದ್ಯಾಯಿಲ್ಲ , ಬುದ್ಧಿಯಿಲ್ಲ .
ಅವ ಏನ ಮಾಡ್ಯಾನ ಮೊದಲ ಕೇಳಿ , ಆಮ್ಯಾಲ ಬ್ಯಾರೆ ಮನಿ ಮಾಡುವಿಯಂತ " ಎಂದು ಕರಕರನೇ ಹಲ್ಲುಕಡಿದರು .
" ಏನಾರ ಮಾಡಿದ್ದಾನು ಕೆಟ್ಟ ಕೆಲಸ . 
ಸಣ್ಣ ಹುಡುಗ , ಎಷ್ಟ ತಪ್ಪಿಗೆ ಎಷ್ಟ ಶಿಕ್ಷಾ ! ಜೀವ ಹೋಗೋ ತನಕ ಸರತಿ ಏನು ? ಆ ಹುಡುಗನ್ನ ಕಂಡ್ರ ನಿನಗ ಆಗೋದಿಲ್ಲ .
ಹಿರಣ್ಯಕಶಿಪು - ಪ್ರಲ್ಹಾದನ ವೈರತ್ವ .
ನಿನ್ನ ಶಾಣ್ಯಾ ಮಕ್ಕಳ ಮ್ಯಾಲಿಷ್ಟ ಪ್ರೀತಿ .
ಹೆಂಡತಿ ಅಂದ್ರ ರಾತ್ರಿ ಮಗ್ಗಲಿಕ್ಕ ಬರಲಿಕ್ಕ ಅಷ್ಟ " ಎಂದು ಬಾಯಿಗೆ ಬಂದದ್ದನ್ನು ಕಾರಿ , ತಾಯಿಯಾಗಿ ಹೊಟ್ಟೆಯ ಸಂಕಟವನ್ನೆಲ್ಲ ಸುರಿಸಿ ಮನದಣಿ ಅತ್ತಳು .
ಪದ್ದಕ್ಕ ಕಣ್ಣೀರು ಸುರಿಸುತ್ತ ಕುಳಿತಿದ್ದಳು .
ನಾನಿ ನರಳಹತ್ತಿದ .
" ಇಂಥ ಜಗಳಗೋಳು ನಮ್ಮಂಥಾ ಯಿದ್ಯಾ ಇಲ್ದವರ ಮನ್ಯಾಗಿಷ್ಟ ಇಱ್ತಾವ ಅಂತ ತಿಳಿದಿದ್ದಿನ್ರಿ .
ಯಿದ್ಯಾಕ್ಕೂ ಸಂಸಾರಕ್ಕೂ ಏನೂ ಸಂಬಂಧ ಇಲ್ಲರಿ " ಅಂದ ದ್ಯಾಮಪ್ಪ .
" ಹೋಗೋ , ಹೊಂಟುಹೋಗ ಇಲ್ಲಿಂದ .
ಇಲ್ಯಾಕ ನಿಂತಿ ಪಂಟ ಬಡೀಲಿಕ್ಕೆ , ಕಚ್ಚಿಹರಕ ಸೂಳಿಮಗನ " ಎಂದು ಗಂಟಲು ಹರಿಯುವಂತೆ ಕೂಗಿಕೊಂಡರು .
" ಅಪ್ಪಾರ , ನಿಮ್ಮ ನಾಲಿಗಿ ಹರಿತ ಆಗಕಹತ್ತೇತ್ರಿ .
ನಾ ಈಗ ಹೋಗಿ ಪೋಲಿಸಱ್ನ ತಱ್ತೀನಿ .
" " ಕರಕೊಂಡು ಬಾ , ಯಾವ ಪೋಲಿಸ ಬಂದು ಏನ ಮಾಡ್ತಾನ " - 58 - ಎಂದು ಅವನ ಮೈಮೇಲೆ ಏರಿಹೋದರು .
ಅಕ್ಕವ್ವ - ಪದ್ದಕ್ಕರ ಜಂಘಾಬಲವೇ ಉಡುಗಿತು .
ಅಕ್ಕವ್ವ ದ್ಯಾಮಪ್ಪನನ್ನು ಸಮಾಧಾನ ಮಾಡಿ , " ದ್ಯಾಮಪ್ಪ , ನಿನ್ನ ಉಪಕಾರ ಭಾಳ ಆತು . 
ನನ್ನ ಸಲುವಾಗಿ ಅವಱ್ನ ಕ್ಷಣಾ ಮಾಡು " ಎಂದು ಕೈಮುಗಿದು ಹೇಳಿ ಅವನನ್ನು ಕಳಿಸಿಕೊಟ್ಟಳು .
ಹುಬ್ಬಳಿಗೆ ಹೋಗಿದ್ದ ಅಂಬವ್ವ ಮರಳಿ ಮನೆಗೆ ಬಂದಿದ್ದಳು .
ಗದ್ದಲ ನಡೆದದ್ದನ್ನು ನೋಡಿ , " ಅನಂತ , ಏನೆಲ್ಲಾ ರಣಕತ್ತಲಿ ನಡಿಸೀದಿ .
ನಾನಿಗೆ ಏನಾತೋ " ಎಂದು ಒಂದೇ ಉಸಿರಿನಲ್ಲಿ ಗಾಬರಿಯಲ್ಲಿ ಕೇಳಿದಳು .
ಅಂಬವ್ವನನ್ನು ನೋಡಿ ಆಚಾರ್ಯರ ಮೇಲೇರಿದ ಧ್ವನಿ ಕೆಳಗಿಳಿ ~ ಯಿತು . 
ನಾನಿ ಹಯಗ್ರೀವಾಚಾರ್ಯರನ್ನು ಪೀಡಿಸಿದ ಸುದ್ದಿ ಹೇಳಿದರು .
ಮೂವರು ಹೆಂಗಸರೂ ಅಧೀರರಾದರು .
" ಮಾಡಬಾರದು ಖರೆ . 
ಆದ್ರ ಸಣ್ಣ ಹುಡುಗರ ಕೆಲಸ . 
ಅಲ್ಲೆ ಬಗಿ ~ ಹರಿಸಿ ಕಳಸಬೇಕೋ , ಏನ ಮನಿತನಕ ಬಂದು ಚಾಡಿ ಹೇಳಬೇಕೋ " ಅಂದಳು ಅಂಬವ್ವ .
" ನಮ್ಮ ನಾನಿಗೆ ಇಂಥಾ ಚಲಾಕ ಬುದ್ಧಿಯಿಲ್ಲ .
ಗೋವ್ಯಾ ಎಲ್ಲ ಕಲಿಸಿಕೊಟ್ಟಿರಬೇಕು .
ಆ ಸುಬ್ಬಿ ಗುಮ್ಮನಗುಸಕಿ ಏನ ಕಡಿಮಿ ಇದ್ದಾ ~ ಳೇನು ? ಗೋವ್ಯಾ ನೀರ ಸೇದೋದಿಲ್ಲಂತ ನಮ್ಮ ನಾನಿ ಕಡಿಂದ ದಿನಾ ಇಪ್ಪತ್ತ ಕೊಡ ನೀರ ಜಗ್ಗಸತಾಳ .
ಏನೋ ನಮ್ಮವರು ಅಂತ ಉಪಕಾರ ಮಾಡಲಿಕ್ಕೆ ಹೋಗೇದ , ಸಿಕ್ಕಹಾಕ್ಕೊಂಡದ .
" ಎಂದು ಅಕ್ಕವ್ವ ನಾನಿಯ ಪರವಾಗಿ ವಾದಿಸಿದಳು .
" ಅನಂತ ಇಷ್ಟ ಪರಿ ಆ ಹುಡಗನ್ನ ಹೊಡೆದದ್ದು ತಪ್ಪು .
ಎಲ್ಲ್ಯಾರ ಮೇಂದುಕ್ಕೆ ( ಮಿದುಳಿಗೆ ) ಬಡೆದು ಹುಚ್ಚುಗಿಚ್ಚು ಆದ್ರ ಕಠಿಣ . 
ಸತ್ತು ಹೋದ್ರ ಏನ ಮಾಡತಿದಿ ? " ಎಂದು ಅಂಬವ್ವ ಬಯ್ದು ಬುದ್ಧಿ ಹೇಳಿದಳು .
" ಸತ್ತು ಹೋಗಲಿ ನಾಯಿಸೂಳಿಮಗ .
ಇಂಥಾ ಮಕ್ಕಳಿರೂದಕಿಂತ ಇವತ್ತು ಅವಗ ಕೂಳ ಹಾಕೋ ಹಾಂಗಿಲ್ಲ .
" " ಆಗಲಿ ಅವಗೂ ಹಾಕೂದಿಲ್ಲ ನಾವೂ ಮಾಡೂದಿಲ್ಲ .
ಶಾಂತ ಆತಿಲ್ಲೋ ನಿನ್ನ ಮನಸ್ಸು .
" - ಅಕ್ಕವ್ವ ತಿವಿದು ನುಡಿದಳು .
" ಇಲ್ನೋಡು , ಅವಗ ಕೂಳ ಹಾಕಿದ್ರ ನಾ ನಿನ್ನ ಪಾಲಿಗೆ ಸತ್ತ ~ ಹಾಂಗ . 
ನನ್ನ ಆಣಿ " ಎಂದು ಚೀರಿಚೀರಿ ಹೆಂಡತಿಗೆ ನುಡಿದರು .
" ಕಾದ ಮನಿ ಕಲ್ಲ ಬಡೀತಂತ .
ಜೀವಕ್ಕ ಎಷ್ಟರ ಕಿರಿಕಿರಿ ಮಾಡಕೋ - 59 - ತೀರಪ್ಪ .
ದೇವರ ಅನ್ನ ಕೊಟ್ಟಾನ , ಯಾರದೂ ಅಂತ ಉಂಡಿರಪ್ಪಾ " ಎಂದು ಅಂಬವ್ವ ಕನಿಕರಪಟ್ಟಳು .
ತಾಯಿಯನ್ನು ಎದುರುಹಾಕಿಕೊಂಡು ಮಾತನಾಡುವುದು ಆಚಾಱ್ಯ ~ ರಿಗೆ ಕಷ್ಟಕ್ಕಿಟ್ಟುಕೊಂಡಿತು .
ಸೊಂಟಕ್ಕೆ ಸಿಕ್ಕಿಸಿದ ಬೆಳ್ಳಿ ನೆಶ್ಯದ ಡಬ್ಬಿ ~ ಯನ್ನು ತೆಗೆದು ನಶ್ಯ ಮೂಗಿಗೆ ಏರಿಸಿ , ಉಳಿದುದೆಲ್ಲವನ್ನು ಚಿಟಿಕಿಯಲ್ಲಿ ಹಿಡಿದು , ಸಿಟ್ಟಿನಲ್ಲಿ ತಿಕ್ಕುತ್ತ , " ಎಲ್ಲಾರೂ ಆ ನಾಯಿಸೂಳೆಮಗನ್ನ ಸಲು ~ ವಾಗಿ ಉಪವಾಸ ಬಿದ್ದ ಸಾಯಿರಿ " ಎಂದರು . 
` ನಾಯಿಸೂಳಿಮಗನ ' ತಂದೆಯ ಬಯ್ಗಳು ನಾನಿಯ ಕಿವಿಯಮೇಲೆ ಅಪ್ಪಳಿಸಿ ಎದೆ ಗುದ್ದಿ ಎಚ್ಚರಿಸಿತು .
ಎದ್ದು ಕೂಡಲು ಹೋದ . 
ತಲೆ ತಿರು ~ ಗಿತು . 
ಮೈಯ ಗಾಯಗಳೆಲ್ಲ ನೊಂದು ಧೊಪ್ಪನೇ ತಾಯ ತೊಡೆಯ ಮೇಲೆ ಬಿದ್ದ . 
" ಅವ್ವಾ . 
ನೀರು " ಎಂದು ಬೇಡಿದ .
ಪದ್ದಕ್ಕ ಮಗನ ಬಾಯಿಗೆ ನೀರು ಹಾಕಿದಳು .
" ಅವ್ವಾ ನನ್ನ ಬಿಟ್ಟು ಎಲ್ಲಿಗೂ ಹೋಗಬ್ಯಾಡ .
ಅಪ್ಪ ನನ್ನ ಕೊಂದ ಬಿಡತಾರ ! " ಎಂದು ಬಡಬಡಿಸಿದ .
ಪದ್ದಕ್ಕ ಮಗನ ಬೆನ್ನಮೇಲೆ ಕೈಯಾಡಿಸಿ ಆ ಬಾಸುಂಡೆಗಳ ನೋವನ್ನು ತಾನೂ ಅನುಭವಿಸಿದಳು , ಸಂಕಟದಲ್ಲಿ ಬಿಕ್ಕಿ ಬಿಕ್ಕಿ ಅಳಹತ್ತಿದಳು .
ಅಂಬವ್ವ ಸಮಾಧಾನ ಮಾಡಿದಳು .
" ಎಷ್ಟ ಅಳ್ತಿ ಅಳು . 
ನಾ ಸತ್ತೇನಿ ನಿನ್ನ ಪಾಲಿಗೆ .
ನೀ ಮುಂಡಮೋಚಿ ~ ಕೊಂಡದ್ದು ನನಗ ನೋಡಬೇಕಾಗೇದ " ಎಂದು ತಾಯ ಮೇಲಿನ ಸಿಟ್ಟನ್ನೆಲ್ಲ ಹೆಂಡತಿಯ ಮೇಲೆ ಎರಚಿದರು .
ಅಕ್ಕವ್ವ ಮಧ್ಯಕ್ಕೆ ಬಾಯಿ ಹಾಕಿ , " ನೋಡಲಿಕ್ಕೆ ನೀಯೆಲ್ಲಿ ಇಱ್ತಿ " ಅಂದಳು . 
" ಹಂಗ್ಯಾಕ ಅಕ್ಕವ್ವ , ಸುಮ್ಮನಿರು " ಎಂದು ಅಂಬವ್ವ ತಡೆಯುವದ ~ ರಲ್ಲಿ ಆಚಾರ್ಯರು ಗರ್ಜಿಸಿದರು : " ಆ ನಾಯಿಸೂಳಿಮಗನ್ನ ಕೊಲ್ಲುದಷ್ಟೆ ಅಲ್ಲ ಸುಟ್ಟುಬಱ್ತೀನಿ .
ನಾಲ್ಕು ಮಂದ್ಯಾಗ ಮರ್ಯಾದಿ ತಗೀತಾನ .
ನಾಳೆ ನನ್ನ ಹೆಸರಲೆ ` ಅಗ್ನಿ ಹೋತ್ರಿ ಅನಂತಾಚಾರ ' ಭಿಕ್ಷಾ ಅಂತ ಬೇಡತಾನ , ನೋಡ್ರಿ " ಎಂದು ಧಬ ~ ಧಬನೆ ನೀರು ಸುರಿದಂತೆ ಬಯ್ದು ನಶ್ಯ ಏರಿಸುತ್ತ ಹೊರಟುಹೋದರು .
ಪದ್ದಕ್ಕ ಒಂದೇ ಸಮನೇ ಅಳಹತ್ತಿದಳು .
ಅಂಬವ್ವ , ಅಕ್ಕವ್ವ ಪರಿಪರಿ ~ - 60 - ಯಾಗಿ ಸಮಾಧಾನ ಮಾಡಿದರು .
ಮನೆಯಲ್ಲಿ ಸ್ಮಶಾನರುದ್ರತೆ ಆವರಿಸಿತು .
ಸ್ವಲ್ಪ ಹೊತ್ತು ಕುಳಿತಿದ್ದು ಅಂಬವ್ವ , ಅಕ್ಕವ್ವ ತಮ್ಮ ತಮ್ಮ ಕೆಲಸ ಮಾಡಲು ಎದ್ದರು .
ನಾನಿಯನ್ನು ತೊಡೆಯ ಮೇಲೆ ಮಲಗಿಸಿಕೊಂಡು ಪದ್ದಕ್ಕನ ಕಾಲು ಜುಮ್ಮು ಅನ್ನುತ್ತಿದ್ದವು .
ಮೆಲ್ಲಗೆ ಆತನನ್ನು ಹಾಸಿಗೆಗೆ ಸರಿಸಿದಳು .
ನಾನಿ ಚೀರಿ , ನರಳಿದ , ನೀರು ಬೇಡಿದ .
ಕುಡಿಸಿದಳು .
ಆತನ ಮಗ್ಗಲದಲ್ಲಿ ತಾನೂ ಅಡ್ಡಾದಳು .
ಆಚಾರ್ಯರ ಮಾತು ಅವಳ ಉಸಿರು ಕಟ್ಟಿತು .
ಹೆಂಗಸರಿಗಿರ ~ ಬೇಕಾದ ರೂಪ , ಯೌವನ , ಸೌಜನ್ಯ ಎಲ್ಲವೂ ತನ್ನಲ್ಲಿದೆ .
ಆದರೆ ಗಂಡ ತನ್ನನ್ನು ಸದಾ ಬಯ್ಯುವದು ಏಕೆ ? ಯಾಂತ್ರಿಕವಾಗಿ , ದೇಹತೃಪ್ತಿಗಾಗಿ ಅವರ ಮಗ್ಗಲಿಗೆ ಪ್ರತಿ ರಾತ್ರಿ ಸೇರುವದು ಯಾವ ಸುಖ ! ಈ ಹೇಸಿ ಸಂಸಾರಕ್ಕೆ ಅರ್ಥವಿದೆಯೇ ? ಅರಿತೋ , ಅರಿಯದೋ ನಾನಿಯಂತಹ ಮಗ ~ ನನ್ನು ಹೆತ್ತು ತಾನು ಸಾಧಿಸಿದ್ದಾದರೂ ಏನು ? ಒಂದು ದಿನ ಬಾಯಿಕಟ್ಟಿ ಕೂತ ಈ ಗಂಟನ್ನು ಬಿಚ್ಚಬೇಕು .
ಬಿಚ್ಚದೇ ಗಂಟು ಕಗ್ಗಂಟಾಗಿದೆ .
ಗಂಡನ ಮೇಲೆ ಅವಳಿಗೆ ಸಿಟ್ಟು , ಬೇಸರ ಹುತ್ತಗಟ್ಟಿತು .
ಆ ದಿನ ಅವರ ಮನೆಯಲ್ಲಿ ಒಲೆ ಹೊತ್ತಿಸಲಿಲ್ಲ .
ಯಾರಿಗೂ ಊಟವಿರ ~ ಲಿಲ್ಲ .
ವಿಷ್ಣು , ಅರುಂಧತಿ ಅಂಬವ್ವನ ಮನೆಯಲ್ಲಿ ಉಂಡು ಶಾಲೆಗೆ ಹೋಗಿ ~ ದ್ದರು .
ಆಚಾರ್ಯರು ಸಂಜೆಯವರೆಗೆ ಮನೆಗೆ ಬಂದಿರಲಿಲ್ಲ .
ಅಕ್ಕವ್ವನಿಗೆ ಮನದಲ್ಲಿ ಚಿಂತೆಯಾದರೂ ಹೊರಗೆ ತೋರಿಸಿಕೊಡಲಿಲ್ಲ .
ಪದ್ದಕ್ಕ ಗಾಬರಿ ~ ಯಲ್ಲಿ ದೇವರಿಗೆ ಬೇಡಿಕೊಂಡಿದ್ದಳು .
ಅಂಬವ್ವ ಬಂದು ಎಲ್ಲರನ್ನೂ ಬಯ್ದು ಫಲಹಾರದ ಬಾಯೆಂಜಲ ಮಾಡಿಸಿ ಹೋಗಿದ್ದಳು .
ರಾತ್ರಿ ನಾನಿ ಹೊಟ್ಟೆಯಲ್ಲಿ ನೀರಿನ ಹೊರತು ಬೇರೆ ಏನೂ ತೆಗೆದು ~ ಕೊಳ್ಳಲು ಒಪ್ಪಲಿಲ್ಲ .
ಕುಡಿದ ಹಾಲೂ ವಾಂತಿಯಾಗಿತ್ತು .
ಆತನ ಮೈ ಕಾದು ಕೆಂಡವಾಗಿತ್ತು , ಬಾಸುಂಡೆಗಳು ಉಬ್ಬಿ ನಿಂತಿದ್ದವು .
ಬಿಸಿನೀರಿನ ಶಾಖಕ್ಕೂ ಆತ ಬೊಬ್ಬೆಯಿಟ್ಟು ಒದರುತ್ತಿದ್ದ .
ಅಕ್ಕವ್ವ ಹಯಗ್ರೀವಾ ~ ಚಾರ್ಯರ ಹೆಸರಿನಲ್ಲಿ ಹೆಂಟೆಗಲ್ಲು ಏರಿಸಿದಳು .
ಅವರ ಮನೆಮಂದಿಯನ್ನೆಲ್ಲ ಬಾಯಿಗೆ ಬಂದಂತೆ ಬಯ್ದಳು .
ಅವರಿಂದ ಔಷಧಿಯನ್ನಂತೂ ತರುವ ಹಾಗಿಲ್ಲ .
ಮರುದಿನ ಬೇರೆ ಡಾಕ್ಟರರಿಂದ ಸುಳ್ಳು ಹೇಳಿ , ಅರುಂಧತಿಯ ಕಡೆ ~ ಯಿಂದ ಔಷಧಿ ತರಿಸಿದರು .
- 61 - ಗೋವಿಂದ ಗೆಳಯನನ್ನು ನೋಡಲು ಕದ್ದು ಬಂದು , ಅಕ್ಕವ್ವನಿಂದ ಬಯ್ಸಿಕೊಂಡು ಹೋಗಿದ್ದ .
ಅರುಂಧತಿಗೆ ತಂದೆಯ ಮೇಲೆ ವಿಪರೀತ ಕೋಪ ಬಂದಿತ್ತು .
ಆತನಿಗೆ ಗುಣವಾಗಲಿ ಎಂದು ದೇವರಿಗೆ ಬೇಡಿಕೊಂಡು ಅತ್ತಳು .
ವಿಷ್ಣುವಿಗೆ ಇದಾವುದೂ ಸಂಬಂಧವಿರಲಿಲ್ಲ .
ಮನಸ್ಸಿನಲ್ಲಿ ಆನಂದವಾಗಿತ್ತು .
ಕಿಟ್ಟ್ಯಾ , ಗುಂಡ್ಯಾ , ರಂಗ್ಯಾ , ಶೀನ್ಯಾರಿಗೆ ನಾನಿ - ಗೋವಿಂದರ ವಿರುದ್ಧ ಈ ಚಾಡಿ ರಸವತ್ತಾಗಿ ಹೇಳಿ ನಕ್ಕಿದ್ದ .
ನಾನಿ ಚೇತರಿಸಿಕೊಳ್ಳಲು ಹದಿನೈದು ದಿನಗಳು ಬೇಕಾದವು .
ಅಕ್ಕವ್ವ - ಅನಂತಾಚಾರ್ಯರ ಸಂಭಾಷಣೆ ನಿಂತು ಹೋದದ್ದು ಆಚಾರ್ಯರ ಮನವನ್ನು ಕರಗಸದಂತೆ ಕೊರೆಯುತ್ತಿತ್ತು .
ತಾಯಿ ಆಣೆ ಹಾಕಿದ್ದರಿಂದ ಆಚಾರ್ಯರು ಮಗನ ಮೇಲೆ ಪುನಃ ಕೈ ಎತ್ತಲಿಲ್ಲ .
ನಾನಿಗೆ ಅಕ್ಷರಾಭ್ಯಾಸವನ್ನು ನಿಲ್ಲಿಸಿಬಿಟ್ಟಿದ್ದರು .
ಎಲ್ಲರಂತೆ ನಿತ್ಯ ಶಾಲೆಗೆ ಹೋಗು ~ ತ್ತಿದ್ದ .
ಏನು ಕಲಿಯುತ್ತಿದ್ದನೋ , ಎಷ್ಟು ಕಲಿಯುತ್ತಿದ್ದನೋ ಕಲಿಯು ~ ತ್ತಿದ್ದ .
ಉಳಿದ ವೇಳೆ ನೆರೆಹೊರೆಯವರ ಕೆಲಸದಾಳು .
ಎರಡು ಹೊಸ ತರುಣ ಕುಟುಂಬಗಳು ಅವರ ಪಕ್ಕದ ಜೋಡಿಮನೆಗೆ ಇರಲು ಬಂದಿದ್ದವು : ರೋಣ ಶಕುಂತಲಾ , ಕುಂದಗೋಳ ಅಹಲ್ಯಾ .
ಅವರ ಮನೆಗೆ ಸೀತವ್ವನ ಜೊತೆ ನೀರು ಸೇದಿಹಾಕಲು ಹೋಗುತ್ತಿದ್ದ .
ಆಚಾರ್ಯರ ಕೈಗೆ ಸಿಕ್ಕಿಬಿದ್ದಿದ್ದ .
ಆ ಅನಾಹುತ ಅಂಬವ್ವ ತಪ್ಪಿಸಿದ್ದಳು .
ಆಚಾರ್ಯರು ಹೆಂಡತಿಯ ಮೇಲೆ ಸದಾ ಸಿಡಿಮಿಡಿ ಮಾಡುತ್ತಲೇ ಇರುತ್ತಿದ್ದರು .
ಅವರ ಸಿಂಹಗರ್ಜನೆ ತಾಯಿಯ ಗಂಭೀರ ನಡತೆಯಿಂದ ತಕ್ಕ ~ ಮಟ್ಟಿಗೆ ಕುಗ್ಗಿತ್ತು .
ಬಿಂದಿಗಿಯವರ ಮನೆಯ ಸಂಬಂಧ ಕಡಿದುಹೋದುದು ಅವರ ಮನಸ್ಸಿನ ಮೇಲೆ ಪರಿಣಾಮ ಮಾಡಿತ್ತು , ಯಾರ ಮೇಲಿನ ಸಿಟ್ಟನ್ನು ಯಾರ ಮೇಲೋ ತೆಗೆಯುತ್ತಿದ್ದರು .
ಹಾಲಿನವಳು ಹಣ ಕೇಳಿದ್ದಕ್ಕಾಗಿ , " ನಾಯೇನ ಈ ಮನಿ ಯಜಮಾನ ಏನು , ನಿನಗೆ ರೊಕ್ಕ ಕೊಡಲಿಕ್ಕೆ ? ಅವ್ವಾ - ಮಗಾ ಕೂಡೇ ಆ ಮುದಕಿನ್ನ ಕೈಯಾಗ ಇಟಗೊಂಡಾರ .
ಆಕಿನ್ನ ಕೇಳಿರಿ " ಎಂದೆಲ್ಲ ತಾಯಿಗೆ , ಹೆಂಡ಼ತಿಗೆ ಚುಚ್ಚಿ ಮಾತನಾಡಿ ಮನದ ತೀಟೆ ತೀರಿಸಿಕೊಳ್ಳಲು ಪ್ರಯತ್ನಿಸಿದ್ದರು .
ಹಾಲಿನಾಕೆ ಅವರ ಮಾತು ಅರ್ಥವಾಗದೇ , " ಇಱ್ಲಿ ಬಿಡ್ರಿ ಅಪ್ಪಾರ , ನಾಳೆ ಇಸಗೊಂಡ ಹೋಕ್ಕೇನಿ .
ನಿಮ್ಮ ಮನ್ಯಾಗ ಇದ್ರ ಎಲ್ಲಿ ಹೋಕ್ಕಾವು " - 62 - ಅನ್ನುತ್ತ ಹೊರಟುಹೋಗಿದ್ದಳು .
ಹಯಗ್ರೀವಾಚಾರ್ಯರ ಮನೆಗೆ ಹೋಗಿ ಅನಂತಾಚಾರ್ಯರು ಕ್ಷಮೆ ಕೇಳಿದರು .
ಆದರೆ ಜ್ಯೋತಿಷಿಗಳ ಏರಿದ ಸಿಟ್ಟು ಕೆಳಗಿಳಿದಿರಲಿಲ್ಲ .
" ನಮ್ಮದು - ನಿಮ್ಮದು ಸಂಬಂಧ ಕಡೀತಂತ ತಿಳಿ " ಎಂದು ಬಿರುಸಾ ~ ಗಿಯೇ ಹೇಳಿಬಿಟ್ಟಿದ್ದರು .
" ನಿಮ್ಮಂಥ ಹಿರೇರು ಕೂತು ಕಲಸ್ತಿರಂತ ಹುಡುಗರು ಮಾಡ್ತಾರ " ಎಂಬ ಅಪವಾದವನ್ನು ಹೊರಿಸಿ , ಅವಿಶ್ವಾಸ ತೋರಿಸಿದ್ದರು .
ಆಚಾರ್ಯರಿಗೆ ಬಲು ಅಪಮಾನವಾಗಿ , ಬಿಂದಿಗಿಯವರ ಮನೆಗೆ ಯಾರೂ ಕಾಲು ಹಾಕಕೂಡ಼ದೆಂದು ಆಜ್ಞೆ ವಿಧಿಸಿಬಿಟ್ಟರು .
ಸುಬ್ಬವ್ವ , ಪದ್ದಕ್ಕ , ಗೋವಿಂದ , ನಾನಿ , ವಿರಜಾ , ಅರುಂಧತಿ ಬಹಳ ಅಸಮಾಧಾನದಿಂದ ನೊಂದರು , ಅತ್ತರು .
ತಾಯಂದಿರಿಬ್ಬರೂ ಗೋವಿಂದ - ನಾನಿಯರನ್ನು ಮನಸ್ವೀ ಬಯ್ದರು .
ಆದರೇನು ? ಎಲ್ಲವೂ ಮಿಂಚಿಹೋದ ಮಾತಾಗಿತ್ತು .
ದಿನದಿನಕ್ಕೆ ವೈಮನಸ್ಸು ಬೆಳೆಯುತ್ತಹೋಯಿತು .
ಅನಂತಾಚಾಱ್ಯರು ನಾಲ್ಕು ಜನ ಕೂಡಿದಾಗ ಹಯಗ್ರೀವಾಚಾರ್ಯರನ್ನು ಹೀಯಾಳಿಸಿ ಮಾತನಾಡಹತ್ತಿದರು .
ಅವರ ಜ್ಯೋತಿಷ್ಯವನ್ನು " ಚುಮು ಚುಮು ಗಣಿತಂ ಭೋರ ಗಣಿತಂ " ಎಂದು ಅಂಬವ್ವ ಹೇಳಿದ ಕತೆಯನ್ನು ಗೆಳೆಯರೆದುರು ಹೇಳಿ ನಕ್ಕಱು .
ಚಂದ್ರಾಳ ಸ್ನೇಹವನ್ನು ಅವರಿವರಿಂದ ಕೇಳಿ ವಿಷಯ ಸಂಗ್ರಹಿಸಿದರು .
ಚರ್ಚಿಸಿ ಮನಸ್ಸು ಹಗುರ ಮಾಡಿಕೊಂಡರು .
ಆದರೆ ವಿರಜಾ , ಗೋವಿಂದರ ಮೇಲೆ ಮಾತ್ರ ಅವರಿಗೆ ಪ್ರೀತಿ ಕಡಿಮೆಯಾಗಿರಲಿಲ್ಲ .
ಅವರಿಬ್ಬರು ಪಾಠಕ್ಕೆ ಬರುವುದು ನಿಂತುಹೋದ್ದದ್ದು ಆಚಾರ್ಯರಿಗೆ ದುಃಖವಾಗಿತ್ತು .
ಗೋವಿಂದ ~ ನಿಗೆ ಪೇಚಿಗಿಟ್ಟುಕೊಂಡಿತ಼್ತು .
ಒಂದು ದಿನ ದಾರಿಯಲ್ಲಿ ಸಿಕ್ಕ ಅವರಿಗೆ ಅಂಜುತ್ತ ಕೇಳಿದ್ದ : " ಸರ್ , ಕ್ಷಮಾ ಮಾಡ್ರಿ , ನಮ್ಮಪ್ಪನ ಮಾತು ಮನಸ್ಸಿಗೆ ಹಚ್ಚಕೋ ~ ಬ್ಯಾಡ್ರಿ .
ನಾನು ಯಾವಾಗರ ಡಿಫಿಕಲ್ಟೀಜ್ ತಂದ್ರ ಹೇಳಿಕೊಡತಿರೇನ್ರಿ ? " - ಅಂಗಾಲಾಚಿ ಬೇಡಿಕೊಂಡಿದ್ದ .
" ಬಾರೋ , ಬೇಕಾದಾಗ ಬಾ ನಾ ಮಾಸ್ತರ , ನಿಮ್ಮಂಥ ವಿದ್ಯಾರ್ಥಿ ~ ಗಳಿಗೆ ವಿದ್ಯಾ ದಾನಾ ಮಾಡಲಿಲ್ಲಂದ್ರ ನನ್ನ ವಿದ್ಯಾ ಯಾತಕ್ಕ ಉಪಯೋಗ " ಎಂದು ಆತನ ಡುಬ್ಬ ಚಪ್ಪರಿಸಿ ಯಾವ ಮಾತನ್ನೂ ಮನಸ್ಸಿನಲ್ಲಿ ಹಿಡಿ ~ - 63 - ಯದೆ , ಬಾಯಿತುಂಬ ಮಾತನಾಡಿ ಆತನಲ್ಲಿ ಧೈರ್ಯ ತುಂಬಿದ್ದರು .
ಹಯಗ್ರೀವಾಚಾಱ್ಯರು , ಅನಂತಾಚಾರ್ಯರು ದಾರಿಯಲ್ಲಿ ಸಿಕ್ಕರೂ ಮುಖ ತಿರುವಿ ಹೋಗುತ್ತಿದ್ದರು .
ಸುಬ್ಬವ್ವ ಗಂಡನನ್ನು ಕದ್ದು ಕದ್ದು ಪದ್ದಕ್ಕನನ್ನು ಭೆಟ್ಟಿಯಾಗುತ್ತಿದ್ದಳು .
ದುಃಖ ತೋಡಿಕೊಂಡು ಎದೆಭಾರ ಕಡಿಮೆ ಮಾಡಿಕೊಳ್ಳುತ್ತಿದ್ದಳು .
ಅಕ್ಕವ್ವ ಕೂಡ ಒಮ್ಮೆ ಸೊಸೆಯ ಮೇಲೆ ಸಿಟ್ಟಿಗೆದ್ದು ಮಗನಿಗೆ ಕೇಳು ~ ವಂತೆ , " ಅಂಥಾದ್ದೇನವ್ವ ನಿಮ್ಮ ಗೆಳತನ .
ನಮ್ಮದು - ನಿಮ್ಮದು ಸಂಬಂಧ ಕಡೀತು ಅಂತ ಅನಂತನ ಮೈಮ್ಯಾಲ ಉಗಿಳಿದ್ಹಾಂಗ ಹೇಳಿದಮ್ಯಾಲ .
" ಪದ್ದಕ್ಕ ಉತ್ತರಿಸಲಿಲ್ಲ .
" ನನ್ನಂಥಾಕಿ ಆಗಿದ್ರ ಆಕಿ ಮಾರಿ ನೋಡತಿದ್ದಿಲ್ಲ .
ಮನೀತನಕಾ ತಪ್ಪ ಆತು ಅಂತ ಹೇಳಲಿಕ್ಕೆ ಹೋದ್ರ ಬಯ್ದ ಕಳಿಸ್ಯಾನ ಆಕಿ ಗಂಡಾ , ಕಚ್ಚಿಹರಕನ್ನು ತಂದು . 
" ಪದ್ದಕ್ಕನ ಮೌನ ಅವಳನ್ನು ಇನ್ನೂ ಸಿಟ್ಟಿಗೆಬ್ಬಿಸಿತು .
" ಇನ್ನ ಮ್ಯಾಲ ಅವರ ಮನಿಗೆ ಹೋಗಬ್ಯಾಡ ನೋಡು . 
ಅನಂತಗ ಮನಸ್ಸಿಗೆ ಬರೂದಿಲ್ಲ .
" ಪದ್ದಕ್ಕ ಕಷ್ಟದಿಂದ ಆ ಮಾತನ್ನು ನುಂಗಿದಳು .
ಸುಬ್ಬವ್ವನ ಭೆಟ್ಟಿ ~ ಯಿಲ್ಲದೇ ಇರುವದು ಹೇಗೆ ? ಅವಳ ಮನಸ್ಸಿಗೆ ಬಲು ಬೇಸರವೆನಿಸಿತು .
ಅಂಬವ್ವಬಚಿಯ ಮೊರೆಹೋಗುವದೆಂದು ವಿಚಾರ ಮಾಡಿದಳು .
ಗೋವಿಂದ - ನಾನಿಯರಿಗೆ ಬಹಳ ಪಶ್ಚಾತ್ತಾಪವಾಗಿತ್ತು .
ತಮ್ಮಿಬ್ಬರ ಉಪದ್ವ್ಯಾಪಿತನದಿಂದ ಮನೆತನಗಳ ಪ್ರೀತಿ , ವಿಶ್ವಾಸ ಹಾರಿಹೋಗಿದ್ದವು .
ಗೋವಿಂದನಿಗೆ ಗೆಳೆಯನನ್ನು ನೋಡಿ ಕನಿಕರವಾಗುತ್ತಿತ್ತು .
" ನಾನಿ , ನನ್ನಿಂದ ನಿನಗ ಭಾಳ ಹೊಡತಾ ತಿನಬೇಕಾತಲೆ , ಎಷ್ಟ ಸೊರಗಿ ಹೋಗಿದೆಲೆ " ಎಂದು ಆತನ ಬೆನ್ನ ಮೇಲೆ ಕೈಯಾಡಿಸಿ , " ನನ್ನ ಕ್ಷಮಾ ಮಾಡಲೆ " ಎಂದು ಧ್ವನಿ ತೆಗೆದು ಅತ್ತು ಬಿಟ್ಟಿದ್ದ .
ನಾನಿಯೂ ಅತ್ತಿದ್ದ .
ಅಂದಿನಿಂದ ಅವರಿಬ್ಬರ ಸ್ನೇಹ ಇನ್ನೂ ಗಾಢವಾಗಿ , ಪ್ರೀತಿ ಕೆನೆ ~ ಗಟ್ಟಿ ನಿಂತಿತು .
ಹಯಗ್ರೀವಾಚಾರ್ಯರು ನಾನಿಯನ್ನು ಎಷ್ಟು ತುಚ್ಛವಾಗಿ ಕಂಡರೂ , ಬಯ್ದರೂ ಆತ ಅವರ ಮಾತನ್ನು ಮನಸ್ಸಿಗೆ ಹಚ್ಚಿಕೊಳ್ಳು ~ ತ್ತಿರಲಿಲ್ಲ .
ದಾರಿಯಲ್ಲಿ ಅವರು ಸಿಕ್ಕರೆ , " ಹಯಗ್ರೀವಕಾಕಾ , ನಮಸ್ಕಾರ " - 64 - ಎಂದು ಎರಡೂ ಕೈ ಜೋಡಿಸಿ ನಮಸ್ಕರಿಸಿಯೇ ಹೋಗುತ್ತಿದ್ದ .
ಆತನ ನಮಸ್ಕಾರಕ್ಕೆ ಅವರು ಪ್ರತಿನಮಸ್ಕಾರ ಕೂಡ ಸಲ್ಲಿಸುತ್ತಿರಲಿಲ್ಲ .
ಒಮ್ಮೆ ನಾನಿ ತಮ್ಮ ಮನೆಯಲ್ಲಿ ನೀರು ಜಗ್ಗುವದನ್ನು ನೋಡಿದ ಅವರು , " ಏ ನಾನ್ಯಾ , ನಮ್ಮ ಮನಿಗೆ ಬರಬ್ಯಾಡ ಅಂತ ಹೇಳೇನಿ , ಯಾಕ ಬಱ್ತೀಲೇ , ಧಡ್ಡಸೂಳಮಗನ್ನ ತಂದು .
ಇನ್ನೊಮ್ಮೆ ಈ ಮನ್ಯಾಗ ಕಾಲ ಹಾಕಿದ್ರ ಕಾಲು ಮುರದ ಕೈಯಾಗ ಕೊಡತೀನಿ " ಎಂದು ಬಯ್ದು ಅವನನ್ನು ಎದೆ ಹಿಡಿದು ಮನೆಬಿಟ್ಟು ನೂಕಿದ್ದರು .
ಆದರೆ ನಾನಿ ಗೋವಿಂದನಿಗಾಗಿ ಅದೆಲ್ಲ ಮರೆತುಬಿಡುತ್ತಿದ್ದ .
ಜ್ಯೋತಿಷಿ ~ ಗಳು ಇಲ್ಲದ ಸಮಯದಲ್ಲಿ ಹೋಗಿ , ದಿನನಿತ್ಯ ನೀರು ಜಗ್ಗಿ ಹಾಕಿ ಬರು ~ ತ್ತಿದ್ದ .
ಗೋವಿಂದ ಸಂಕೋಚದಿಂದ " ಬ್ಯಾಡಲೆ ನಾನಿ , ನಾ ಜಗ್ಗತೀನಿ " ಎನ್ನುತ್ತಿದ್ದ .
" ನೀ ಓದ ಹೋಗೋ , ನಾ ಈಗ ನಾಲ್ಕ ಕೊಡ ಜಗ್ಗಿ ಹಾಕ್ತೀನಿ " ಎಂದು ಅತನನ್ನು ಓದಿಗೆ ಹಚ್ಚುತ್ತಿದ್ದ .
ಅವರಿಬ್ಬರ ಸ್ನೇಹ ನೋಡಿ ಸುಬ್ಬವ್ವ , " ಪದ್ದಾ , ಈ ಸಣ್ಣ ಹುಡುಗ ~ ರಿಗಿದ್ದ ಬುದ್ಧಿ ನಮ್ಮ ಹಿರೇರಿಗಿಲ್ಲ ನೋಡು . 
ಏನ ಮಾಡೋದು ಇವರ ವಿದ್ಯಾ ತಗೊಂಡು .
ತೆಗ್ಗ ತಗದು ಹುಗದ್ರ ಸರಿ ! " ಅಂದಳು .
ಚಂದ್ರಾ ಗೋಕುಲಾಷ್ಟಮಿಯ ದಿನ ಗಂಡುಮಗುವಿಗೆ ಜನ್ಮವಿತ್ತಳು .
ಕೂಸು ಹೊಟ್ಟೆಯಲ್ಲಿ ಅಡ್ಡವಿದ್ದುದರಿಂದ ಅವಳಿಗೆ ಹೆರಿಗೆ ಬಹಳ ಶ್ರಮ ~ ವಾಯಿತು .
ಮಗು ಬೆಳ್ಳಗೆ ಸಶಕ್ತವಾಗಿದ್ದು , ಜ್ಯೋತಿಷಿಗಳಂತೆ ತೇಜಸ್ವಿ ~ ಯಾಗಿತ್ತು .
ಸುಬ್ಬವ್ವ ಆಸ್ಪತ್ರೆಗೆ ಹೋಗಿ ಕೂಸು - ಬಾಣಂತಿಯನ್ನು ನೋಡಿಕೊಂಡು ಬಂದಳು . 
ಹತ್ತು ದಿನವೂ ಪಥ್ಯದ ಅನ್ನ - ನೀರು ಮಾಡಿ ಕಳಿಸಿದಳು .
ಚಂದ್ರಾಳ ಮನೆಯಲ್ಲಿ ಅವಳ ತಮ್ಮ - ನಾದಿನಿ , ಬಾಣಂತನಕ್ಕೆ ಬಂದ ಸಂಬಂಧಿಕರ ಮುದುಕಿಯಿದ್ದರೂ ಸುಬ್ಬವ್ವ ತನ್ನ ವಂಶದ ಕುಡಿಯೆಂಬ ಅಭಿಮಾನದಿಂದ ತನ್ನ ಕೈಲಾದ ಸಹಾಯ ಮಾಡಿದಳು .
ಮೂಕವಾಗಿ ಜ್ಯೋತಿಷಿಗಳು ಹೆಂಡತಿಯ ತಾಳ್ಮೆಯನ್ನು ಅನುಭವಿಸ ~ ಹತ್ತಿದರು .
ಅವಳ ಗುಣ ಹಿರಿಮೆ ಅವರನ್ನು ದಿನದಿನಕ್ಕೆ ಮೆತ್ತಗೆ ಮಾಡಿ , - 65 - ದೇಹದಲ್ಲಿಯೂ ಹುಳಿ ಪಕ್ವವಾಗಹತ್ತಿತ್ತು .
ಅನಂತಾಚಾರ್ಯರು ತಾಯಿಯನ್ನು ಮಾತನಾಡಿಸುವ ನೆವ ಮಾಡಿ , " ಅವ್ವಾ , ನಿನ್ನ ಸೊಸಿ ಅಬಚಿ ಆದಳಂತ " ಅಂದರು .
ಅಕ್ಕವ್ವ - ಮೇಲೆ ಸೆರಗು ಹಾಕಿಕೊಂಡು , ಸೊಸೆಯ ಕಡೆಗೆ ನೋಡಿ , ನಕ್ಕು ಸುಮ್ಮನಾದಳು .
ಪದ್ದಕ್ಕನಿಗೆ ಕೋಪ ಬಂದಿತು .
" ಆಕಿಗೆ ಮಗ ಹುಟ್ಟಿದರ ನನಗೇನ ಸಂಬಂಧ ? " ಅಂದಳು .
ಹರಟೆಗೆ ನಾಲ್ಕು ಮಿತ್ರರು ಸಂಜೆ ಸೇರಿದಾಗ ಆಚಾರ್ಯರು , " ಜ್ಯೋತಿಷಿಗಳಿಗೆ ಪುತ್ರೋತ್ಸವ ಆತಂತ .
ಮನ್ಯಾಗೇನೂ ಸಾಧಿಸ ~ ಲಿಲ್ಲ , ಹೊರಗರ ಸಾಧಿಸಿತು , ಪುಣ್ಯ ! " ಎಂದು ಖೊಳ್ಳನೇ ನಕ್ಕು ನಗಿಸಿದ್ದರು .
" ಅವರದ ಹೌದೊ ಅಲ್ಲೋ ? " ರಾಮರಾಯರು ಪ್ರಶ್ನಿಸಿ ನಕ್ಕರು .
" ಗ್ಯಾರಂಟಿ ಏನೂ ಇಲ್ಲ ನೋಡಿರಿ " ಅಂದರು ತಾಮ್ರಗುಂಡಿ ತಮ್ಮಣ್ಣ , " ಹತ್ತ ಜನಾ ತುಳಿಯೋ ಹಾದಿ " ಸತ್ಯಬೋಧರಾಯರು ಮಾರ್ಮಿಕ ~ ವಾಗಿ ಮಾತು ಆಡಿದ್ದರು .
ಚಂದ್ರಾ ಎದ್ದು ಓಡಾಡುವಂತಾದಮೇಲೆ ಮಗುವನ್ನು ತೊಟ್ಟಿಲದಲ್ಲಿ ಹಾಕಿದರು .
ಗೋವಿಂದ , ವಿರಜಾಳನ್ನು ಕರೆದುಕೊಂಡು ಸುಬ್ಬವ್ವ ಸಂಜೆ ಸಮಾರಂಭಕ್ಕೆ ಹೋಗಿದ್ದಳು .
ಚಂದ್ರಾಗೆ ರೇಶಿಮೆಯ ಜರಿ ಸೀರೆ , ಖಣ , ಮಗುವಿಗೆ ಅಂಗಿ - ಟೊಪ್ಪಿಗೆ , ಬಂಗಾರದ ಖಡೆ , ಉಡದಾರ , ಸರ , ಉಂಗುರ , ಬೆಳ್ಳಿಯ ಕಾಲ್ಗಡಗ ಹಾಕಿ ಉಡಿತುಂಬಿ ಬಂದಿದ್ದಳು .
ಮಗುವಿನ ಕುಂಡಲಿಯಲ್ಲಿ ಜನ್ಮನಾಮ ` ಮ ' ಬಂದ ಕಾರಣ ಜ್ಯೋತಿಷಿಗಳು ಮುಕುಂದ ಎಂದು ಹೆಸರು ಸೂಚಿಸಿದರು .
ಚಂದ್ರಾಳಿಗೂ ಆ ಹೆಸರು ಬಲು ಪ್ರಿಯವಾಗಿತ್ತು .
ಸುಬ್ಬವ್ವ ಕೊಟ್ಟ ಉಡುಗೊರೆಯನ್ನು ಚಂದ್ರಾ ಜ್ಯೋತಿಷಿಗಳಿಗೆ ತೋರಿಸಿದಾಗ ಅವರಿಗೆ ಆಶ್ಚರ್ಯವಾಗಿತ್ತು .
ತಾವು ಎರಡು ತಿಂಗಳ ಹಿಂದೆ ಮೈಸೂರಿಗೆ ಹೋದಾಗ ತಂದ ರೇಶಿಮೆ ಸೀರೆ , ಖಣ ಎರಡನ್ನೂ ನೋಡಿ ಅವರಿಗೆ ದುಃಖ ಆಯಿತು . 
ಬಹುಶಃ ಇಷ್ಟೆಲ್ಲ ಆಭರಣ ಮಾಡಿಸಲು ಅವಳು ತನ್ನ ಮೈಮೇಲಿನ ಆಭರಣ ಮುರಿಸಿರಬೇಕೆಂಬ ಅವರ ಊಹೆ ನಿಜವೂ ಆಗಿತ್ತು .
ಮರುದಿನವೇ ಪೇಟೆಗೆ ಹೋಗಿ ಮಂಗೇಶನಿಗೆ ಪಾಟಲಿ , ಬಿಲವಾರದ ಆರ್ಡರ್ ಕೊಟ್ಟು ಬಂದಿದ್ದರು .
ಮುಂದೆಂಟು ದಿನಗಳಲ್ಲಿ ಮಂಗೇಶಿ ಮನೆಯ ~ ವರೆಗೂ ಬಂದು ಕೊಟ್ಟು ಹೋಗಿದ್ದ .
- 66 - ಪತಿಯ ಪ್ರೇಮ ಸುಬ್ಬವ್ವನ ಮನಸ್ಸನ್ನು ಹೆಚ್ಚಿಗೆ ಮುದುಡಿಸಿತು .
` ನಿಮ್ಮ ಪ್ರೀತಿ ಆಶಾ ಇನ್ನ ನಾ ಎಂದೂ ಮಾಡೂದಿಲ್ಲ .
ನೀವ ನನ್ನ ಪ್ರೇಮಭಿಕ್ಷಾ ಬೇಡಿ ಬರಬೇಕಾಗದ .
ಮ್ಯಾಲೇರಿದ ಚಕ್ರ ಕೆಳಗ ಬರಲಿಕ್ಕೇ ಬೇಕು ' ಎಂದು ಸುಬ್ಬವ್ವ ಮನಸ್ಸಿನಲ್ಲಿಯೇ ನುಡಿದುಕೊಂಡಳು .
ಕಣ್ಣಲ್ಲಿ ನೀರು ಬಂದಿದ್ದವು .
" ಪಾಟಲಿ , ಬಿಲವಾರ ಹಾಕ್ಕೋ .
" " ಈಗ್ಯಾತಕ್ಕ ಮಾಡಿಸಿದಿರಿ ? " " ನಿನ್ನವು ಯಾಕ ಮುರಿಸಿದಿ ? " " ನಾ ಹಾಕ್ಕೊಂಡ್ರ ಏನು , ಕೂಸು ಇಟಗೊಂಡರೇನು ? " ಜ್ಯೋತಿಷಿಗಳು ನಿರುತ್ತರರಾದರು .
ಮತ್ತೆರಡು ದಿನ ಕಳೆದವು .
ಅವರು ಮತ್ತೆ , " ಪಾಟಲಿ , ಬಿಲವಾರ ಹಾಕ್ಕೋ , ಕೈ ಭಣಭಣ ಕಾಣಸ್ತಾವ .
" " ಕಟಗಿಯಂಥಾ ಕೈಗೆ ಪಾಟಲಿ ಇಟ್ರ ಏನು , ಗೋಟ ಇಟ್ರ ಏನು ? " ಜ್ಯೋತಿಷಿಗಳಿಗೆ ಅವಳ ಮಾತು ಮನಸ್ಸಿಗೆ ಕಚ್ಚನೇ ಚುಚ್ಚಿ ಗಾಯ ~ ಗೊಳಿಸಿತು .
ಆದರೆ ನಾಲಿಗೆ ತಿವಿದು ಉತ್ತರಿಸುವ ಶಕ್ತಿ ಕಳೆದುಕೊಂಡಿತ್ತು .
ರಾಘವೇಂದ್ರ ಯತಿಗಳ ಪ್ರೇರಣೆಯ ಸಾಕ್ಷಿಯಾಗಿ ಬಿಂದಿಗಿ ಗೋವಿಂದಾಚಾರ್ಯರರ ವಂಶಕ್ಕೆ ಮತ್ತೊಂದು ಕುಡಿ ಹುಟ್ಟಿ ಬೆಳೆಯು ~ ತ್ತಿತ್ತು .
ಮುಕುಂದ ಹುಟ್ಟಿದಾಗಿನಿಂದ ಸುಬ್ಬವ್ವನಲ್ಲಿ ಇನ್ನೂ ಮಾರ್ಪಾಡಾ ~ ಗಿತ್ತು .
ರಾಯರ ಮೇಲೆ ಶ್ರದ್ಧೆ ವರ್ಧಿಸಿತು .
" ರಾಯರ , ಎಲ್ಲ ನಿಮ್ಮ ಲೀಲಾ .
ಗಂಡಸಮಗ ಹುಟ್ಟಿದರ ನಿಮ್ಮ ಪ್ರೇರಣಾದ ಸಾಕ್ಷಿ ಅಂದಿದ್ದೆ .
ಖರೇನ ಮಾಡಿದಿರಿ ! " ಸುಬ್ಬವ್ವ ಭಾವುಕ ~ ಳಾಗುತ್ತಿದ್ದಳು .
ಹಯಗ್ರೀವಾಚಾರ್ಯರ ಹೆಸರು ಬ್ರಾಹ್ಮಣಸಮಾಜದಲ್ಲಿ ಕೆಟ್ಟಿ ~ ದ್ದರೂ ಉಳಿದ ಜಾತಿಯ ಜನರಲ್ಲಿ ಅವರು ಪ್ರಸಿದ್ಧರಾಗುತ್ತಿದ್ದರು .
ದಿನ ದಿನಕ್ಕೆ ಜನರಿಗೆ ಅವರಲ್ಲಿ ಅಧಿಕ ವಿಶ್ವಾಸ ಹುಟ್ಟಿತ಼್ತು .
ಅವರ ಖ್ಯಾತಿ ಕೇಳಿದ ಕೊಲ್ಲಾಪುರ , ಮೈಸೂರ ಸಂಸ್ಥಾನಗಳ ಮಹಾರಾಜರಿಂದ ಅವರಿಗೆ ಕರೆ ~ ಬಂದಿತ್ತು .
ಅವರಿಗೆ ರಾಜಜ್ಯೋತಿಷಿಗಳೆಂಬ ಬಿರುದೂ ದೊರಕಿತ್ತು .
ಇತ್ತಿತ್ತ ~ ಲಾಗಿ ಅವರು ಬರಿ ಜರಿತಾರಿಶಾಲುಹೊತ್ತು ಕಾರಿನಲ್ಲಿಯೇ ತಿರುಗುತ್ತಿದ್ದರು .
ಸಾಕಷ್ಟು ಹಣ ಸಂಪಾದಿಸಿದ್ದರು .
ಮನೆಯಲ್ಲಿ ಬೆಳ್ಳಿ - ಬಂಗಾರ ಕೂಡಿತ್ತು .
ಇದ್ದ ಮನೆಯನ್ನು ಇನ್ನೂ ಸುವ್ಯವಸ್ಥಿತವಾಗಿ ಬೆಳಸಿ ಕಟ್ಟಿದರು .
ಮನೆಯ ಮೇಲಿನ ಹಳೆ ಹಂಚು ಕಿತ್ತಿಸಿ , ಮಂಗಳೂರ ಕೆಂಪು ಹಂಚು ಹಾಕಿಸಿದರು .
- 67 - ಹೊರಜಗತ್ತಿಗೆ ಗೌರವ , ವೈಭವವಷ್ಟೇ ಆದರೂ ಅಂತರಂಗದಲ್ಲಿ ಅವರು ದುಃಖಿಗಳು .
ಹೆಂಡತಿ ಮೈಯಿಂದಷ್ಟೇ ಅಲ್ಲ , ಮನಸ್ಸಿನಿಂದಲೂ ದೂರವಾಗಿದ್ದಳು .
ತಾನು ಸೋತು ಗೆದ್ದಿದ್ದಳು .
ತಾರುಣ್ಯದ ಅಮಲಿನಲ್ಲಿ ತಮ್ಮ ವೇಶದ ಪಾವಿತ್ರ್ಯತೆಯನ್ನು ಅಶುಚಿಗೊಳಿಸಿದ್ದಕ್ಕಾಗಿ ದೇವರಲ್ಲಿ ನಿತ್ಯ ಕ್ಷಮೆ ಕೇಳುತ್ತಿದ್ದರು .
ಚಂದ್ರಾಳ ಸಹವಾಸವಾದಾಗಿನಿಂದ ಅವರು ದೇವರ ಪೂಜೆಯನ್ನು ಕೂಡ ಮಾಡುತ್ತಿರಲಿಲ್ಲ .
ಸುಬ್ಬವ್ವ ಅವರಿಗೆ ಹೇಳುತ್ತಲೂ ಇರಲಿಲ್ಲ .
ಗೋವಿಂದನಿಂದಲೇ ನಿತ್ಯ ದೇವರ ಪೂಜೆ , ತಾಮ್ರದ ಬಿಂದಿಗೆಯ ಪೂಜೆ ಮಾಡಿಸುತ್ತಿದ್ದಳು .
ಅಂದು ರಾಯರ ಆರಾಧನೆ .
ಸುಬ್ಬವ್ವ ನಾಲ್ಕು ಬ್ರಾಹ್ಮಣರಿಗೆ ಹೇಳಿ ಅಷ್ಟೋತ್ತರ ಮಾಡಿಸಿದಳು .
ಜ್ಯೋತಿಷಿಗಳು ಸ್ನಾನಮಾಡಿ ತಾಮ್ರದ ಬಿಂದಿಗೆಗೆ ಕೈಮುಗಿಯಲು ಹೋದಾಗ ಅದರ ಮೇಲೆ ಹೆಡೆಯೆತ್ತಿನಿಂತ ನಾಗರಹಾವನ್ನು ನೋಡಿ ಚಿಟ್ಟನೆ ಚೀರಿದರು .
ಸುಬ್ಬವ್ವ ಓಡಿಬಂದಾಗ ಜ್ಯೋತಿಷಿಗಳ ಮೈಯೆಲ್ಲ ಜೋರಾಗಿ ಬೆವೆತಿತ್ತು .
ಅದನ್ನು ಕೇಳಿದ ಸುಬ್ಬವ್ವ ಗಡಗಡ ನಡುಗಿದಳು .
" ನನ್ನ ಮಾತು ಕೇಳ್ರಿ , ದೇವರ ಪ್ರೇರಣೆಯಿತ್ತು , ಮುಗೀತು .
ಇನ್ನಾರ ಆಕಿ ಸಹವಾಸ ಬಿಡ್ರಿ .
ಮಂತ್ರಾಲಯಕ್ಕೆ ಹೋಗಿ ಸೇವಾ ಮಾಡಿ ಕ್ಷಮಾಕೇಳಿ ಬರೋಣಂತ .
" ಹೆಂಡತಿಯ ಸೂಚನೆ ಮನಸ್ಸಿಗೆ ಹಿಡಿಸಿದರೂ , ಅವರ ವರ್ತನೆಯಲ್ಲಿ ಬದಲಾವಣೆ ಆಗಲಿಲ್ಲ .
ಸಾನಿಯಾದರೂ ಗರತಿಯರನ್ನು ಮೀರಿಸುವ ಗುಣ ~ ವತಿ , ರೂಪವತಿ ಚಂದ್ರಾಳ ಸಹವಾಸದಿಂದ ದೂರವಿರಲು ಅವರಿಗೆ ಶಕ್ಯವಾಗು ~ ತ್ತಿರಲಿಲ್ಲ .
ಹಗಲು ಮಾಡಿದ ನಿರ್ಧಾರ ಸಂಜೆಯಾಗುವದರಲ್ಲಿ ಸಡಿಲವಾಗಿ , ರಾತ್ರಿ ಸಂಪೂರ್ಣ ಬಿಚ್ಚಿ ಹರಿದುಬಿಡುತ್ತಿತ್ತು .
ತಮ್ಮ ಈ ಬದುಕಿನ ರೀತಿ ತುಚ್ಛ ಎನಿಸಿದರೂ ಅವಳಿಂದ ದೂರವಿರಲು ಸಾಧ್ಯವಾಗುತ್ತಿರಲಿಲ್ಲ .
ಅದು ಅವರ ಮೈಗೂಡಿಹೋಗಿತ್ತು .
ಚಂದ್ರಾ ಪುನಃ ಬಸುರಿ .
ಸುಬ್ಬವ್ವನಿಗೆ ಕಳೆದ ಸಾರೆಯಂತೆ ಅಸೂಯೆ ~ ಯಾಗಲಿಲ್ಲ , ಹೆದರಿದಳು .
ಇದೊಂದು ಸಾರೆ ಅವಳು ಸುರಕ್ಷಿತವಾಗಿ ಮೈಕಳೆ ~ ದರೆ ಸಾಕು , ತಾವೇ ಉಡಿ ಒಡ್ಡಿ ಪತಿಭಿಕ್ಷೆ ಬೇಡುವದೆಂದು ನಿರ್ಧರಿಸಿದಳು .

ಪಾಠಕ ಮಹನೀಯರೇ , ಪುಸ್ತಕದ ತಲೆಬರೆಹ ನೋಡಿ ದಯವಿಟ್ಟು ತಲೆಬಿಸಿ ಮಾಡಿಕೊಳ್ಳಬೇಡಿ .
` ನಮಗೆಲ್ಲಾ ಗೊತ್ತಿರೋ ಹಾಗೆ , ಮಹಾವಿಷ್ಣುವಿಗೆ ಹತ್ತು ಅವತಾರಗಳು .
ಇವನ್ಯಾರಪ್ಫ ಬೃಹಸ್ಪತಿ ಹನ್ನೊಂದು ಅವತಾರಗಳ ಬಗ್ಗೆ ಹೇಳುವವನು ' ಅಂತ ಮೂಗು ಮುರಿಯಬೇಡಿ .
ಭಾಗವತರಾದರೆ ಪುಣ್ಯಪ್ರದವಾದ , ಅಷ್ಟು ಅವತಾರಗಳನ್ನೆತ್ತಿದರೂ ಧರ್ಮವನ್ನು ಪರ್ಮನೆಂಟಾಗಿ ನೆಲೆಗೊಳಿಸಲಾಗದ ಹರಿಯ ಜನ್ಮಾಂತರಗಳ ಬಗ್ಗೆ , ಒಂದೊಂದು ಅವತಾರಕ್ಕೆ ಒಂದೊಂದು ವಾರದಂತೆ ಬಹಳ ಸ್ವಾರಸ್ಯವಾಗಿ ಬಣ್ಣಿಸಬಲ್ಲರು .
ಅವರ ಆ ವಾಕ್ಚಾತುರ್ಯ , ಉಸಿರುಕಟ್ಟಿ ಕೂಗಿಕೊಳ್ಳುವ ಹಾಡುಗಾರಿಕೆ , ಪುರಾಣ ಕೇಳುತ್ತಲೇ ತೂಕಡಿಸಿ ಪುಣ್ಯದ ಪ್ರಮಾಣವನ್ನು ಶ್ರಾವಕರು ಕಡಿಮೆ ಮಾಡಿಕೊಂಡಾರೆಂಬ ಭೀತಿಯಿಂದ ಮಧ್ಯೆ ಮಧ್ಯೆ ಉಪ್ಪು ಖಾರ ಹಚ್ಚಿ ಉಪಕಥೆಗಳನ್ನು ಹೇಳುವ ಶೈಲಿ ನನಗೆ ಎಲ್ಲಿಂದ ಬರಬೇಕು ! ಆ ಸಾಮರ್ಥ್ಯ ನನ್ನಲ್ಲಿಲ್ಲವೆಂದು ಏಕೆ ಪಶ್ಚಾತ್ತಾಪ ಪಡಬೇಕು ? ನಾನೇನು ಪುರಾಣಪ್ರವಚನ ಮಾಡಲು ಹೊರಟಿಲ್ಲ .
ಧರ್ಮ ಸಂಸ್ಥಾಪನೆ ಮಾಡಲು ಯುಗ ಯುಗಗಳಲ್ಲೂ ಸಂಭವಿಸಿದ ವಿಷ್ಣುವಿನ ಪವಿತ್ರ ಪುರಾಣವನ್ನು ಕೇಳಿ , ಓದಿ , ಮತ್ತೆ ಅಧರ್ಮವನ್ನೇ ಸಮೃದ್ಧವಾಗಿ ಆಚರಿಸುವುದು ನಮ್ಮ ಕಾಲದ ಸಂಪ್ರದಾಯವಾಗಿರುವುದರಿಂದ ಅದರ ಅವಶ್ಯಕತೆಯೂ ಇಲ್ಲ , ಬಿಡಿ . 
ಎಷ್ಟು ಅವತಾರವೆತ್ತಿದರೂ ಮತ್ತೆ ಮತ್ತೆ ಅಧರ್ಮದ ಕುದುರೆಯನ್ನೇ ಓಡಿಸಲು ಆತುರಪಡುವ ಈ ಮನುಷ್ಯರ ಮೊಂಡುತನಕ್ಕೆ ಹೇಸಿ ಮತ್ತೆ ಅವತಾರವೆತ್ತಲೇ ಬಾರದೆಂದು ಆ ಶ್ರೀಹರಿ ನಿರ್ಧರಿಸಿದ್ದಾನೆಂದು ನನ್ನ ಅಭಿಪ್ರಾಯ .
ಆದರೆ ನಮ್ಮ ಕಾಲದ ಎಲ್ಲಕ್ಕಿಂತ ಮುಖ್ಯವಾದ ಸ್ವಾರಸ್ಯವೆಂದರೆ , ನಮ್ಮ ಜನ ಒಮ್ಮೆ ಸತ್ತು ಮತ್ತೆ ಅವತಾರವೆತ್ತುವ ಕಾರಣವೇ ಇಲ್ಲ .
ಒಬ್ಬೊಬ್ಬರೂ ಸಾಯುವ ಮೊದಲೇ ತಮ್ಮ ತಮ್ಮ ಅವತಾರಗಳ ಖೋಟಾ ಮುಗಿಸುತ್ತಾರೆ .
ಅಪಘಾತಗಳಿಂದ , ಆಕಸ್ಮಿಕಗಳಿಂದ ಅಕಾಲ ಮರಣಕ್ಕೆ ತುತ್ತಾಗುವವರ ವಿಷಯದಲ್ಲಿ ಒಂದೆರಡು ಅವತಾರಗಳು ಕಡಿಮೆ ಬೀಳಬಹುದು , ಅಷ್ಟೆ . 
ಇನ್ನು ಕೆಲವು ಪ್ರಳಯಾಂತಕರಿರುತ್ತಾರೆ .
ಅರ್ಧ ವಯಸ್ಸು ಮುಗಿಯುವ ಮೊದಲೇ ಒಂದು ಜೀವಮಾನದ ಅವತಾರಗಳನ್ನೆಲ್ಲಾ ಮುಗಿಸಿ ತೆಪ್ಪಗಾಗಿಬಿಡುತ್ತಾರೆ .
ಆಮೇಲೆ ಅವರ ಅವತಾರಗಳ ಅವಾಂತರಗಳೆಲ್ಲಾ ನೆನಪಿನಲ್ಲಿ ಮಾತ್ರ ಉಳಿದುಕೊಳ್ಳುತ್ತವೆ .
ಅವರೆಲ್ಲಾ ನೋಡುವ ಜನರಿಗೆ , ಕೈಕಾಲು ಮುರಿದುಕೊಂಡು ಯಾರಿಗೂ ಬೇಡವಾಗಿ ಬಿದ್ದಿರೋ ಒಂದು ಕಲ್ಲು ವಿಗ್ರಹವಾಗ್ತಾರೆ , ಅಂತಿಟ್ಕೊಳ್ಳಿ .
ವಿಗ್ರಹವೂ ಆಗದೆ ಬರೀ ಒಂದು ಒಡ್ಡರ ಕಲ್ಲಿನಂತೆ , ಏನೋ ಮಹಾ ಮಾಡಿಬಿಡುತ್ತೇನೆನ್ನುವ ಭ್ರಮೆಯಿಂದ ಅಲ್ಲಿಂದಿಲ್ಲಿಗೆ ಉರುಳಾಡಿ , ಕಡೆಗೆ ಯಾವುದೋ ಕೊಚ್ಚೆಯಲ್ಲಿ ಬಿದ್ದು ಕೊಳೆತುಹೋಗುವಂಥವರೂ ಇರುತ್ತಾರೆ .
ಇಂಥವರು ಹನುಮಂತ ಸಮುದ್ರ ಹಾರಿದಾ ಅಂತ , ಇವರೂ ಹಾರಬಾರದ್ದನ್ನು ಹಾರೋದಿಕ್ಕೆ ಹೋಗಿ ಕೈಕಾಲು ಮುರಿದುಕೊಳ್ಳೋ ಜನ ! ಆದರೂ ಬೆಟ್ಟ ಹತ್ತೇ ಬಿಡುವ ಸಾಹಸದ ಚಪಲಚಿತ್ತರು .
ತಮ್ಮಿಂದ ಏನಾಗುತ್ತೆ , ಏನಾಗಲ್ಲ ಅನ್ನೋ ಯೋಚನೇನೇ ಮಾಡೋದಿಲ್ಲ .
ಈ ಜಾತಿಗೆ ಸೇರಿದವನು ನಮ್ಮ ಹಯಗ್ರೀವ .
ನಮ್ಮ ಹಯಗ್ರೀವ ಗೊತ್ತಲ್ಲ ನಿಮಗೆ ? ಗೊತ್ತಿಲ್ಲದಿದ್ದರೆ ಚಿಂತೆಯಿಲ್ಲ .
ಏಕೆಂದರೆ ಅವನ ಅವತಾರಗಳ ಅವಾಂತರದ ಬಗ್ಗೆ ನಾನೇ ನಿಮಗೆ ಪರಿಚಯ ಮಾಡಿಕೊಡಲಿದ್ದೇನೆ .
ಈಗ ಅವನು ನಿಜವಾದ ಅರ್ಥದಲ್ಲಿ ` ಗೃಹಸ್ಥ ' ನಾಗಿಬಿಟ್ಟಿದ್ದಾನೆ .
ಅಂತೂ ಅವನು ತನ್ನ ಮೂವತ್ತೆಂಟನೇ ವಯಸ್ಸಿನಲ್ಲಿ ಮದುವೆ ಆಗಿಬಿಟ್ಟ ! ಗಂಡನೆನಿಸಿಕೊಂಡ ತಪ್ಪಿಗೆ ಸದ್ಯಕ್ಕೆ ಒಂದು ಮಗುವಿನ ತಂದೆಯೂ ಆಗಿದ್ದಾನೆ ! ಗಂಡನಾದ ಮೇಲೆ ಅಪ್ಪನಾಗೋದ್ರಲ್ಲಿ ಯಾವ ಮಹಾಸಾಹಸವಿದೆ ಅಂತ ನೀವು ತಮಾಷೆ ಮಾಡಬೇಡಿ .
ಮೊನ್ನೆ ಹಯಗ್ರೀವ ದಾರೀಲಿ ಸಿಕ್ಕಿಬಿಟ್ಟ .
ಮೊದಲಿಗಿಂತ ಆರೋಗ್ಯವಾಗಿ ಲಕ್ಷಣವಾಗಿದ್ದಾನೆ .
ಮದುವೆಗೆ ಮುಂಚೆ ಬಿಟ್ಟಿದ್ದ ದಪ್ಪ - 3 - ಮೀಸೆಯನ್ನು ಈಗ ಸಂಪೂರ್ಣವಾಗಿ ಬೋಳಿಸಿರೋದ್ರಿಂದ ಹಾಗೆ ಕಾಣ್ತಾ ಇದ್ದನೇನೋ , ನನಗೆ ನಿಜವಾಗಲೂ ಗೊತ್ತಿಲ್ಲ಼ ! ಅವನ ಕೈಯಲ್ಲಿ ಐದಾರು ಚೀಲಗಳ ತುಂಬ ಅಕ್ಕಿ , ಬೇಳೆ , ಗೋಧಿ ಇತ್ಯಾದಿ ಪದಾರ್ಥಗಳು ತುಂಬಿದ್ದವು .
" ಏನಯ್ಯಾ , ಇಷ್ಟು ಹೊತ್ತಿನಲ್ಲಿ ಎಲ್ಲಿ ಹೋಗಿದ್ದೆ ? " ನಾನು ಕೇಳಿದೆ .
" ರೇಷನ್ ಅಂಗಡಿಗೆ ಹೋಗಿದ್ದೆನಯ್ಯ , ಚೆನ್ನಾಗಿದ್ದೀಯಾ ? " ಅಂದ . 
" ನಾನು ಚೆನ್ನಾಗಿರೋದಿರಲಿ , ಇದೇನಯ್ಯ ನಿನ್ನ ಅವತಾರ ? ಒಂದು ಆಟೋನೋ , ಅಥವಾ ಕೂಲಿನೋ ಮಾಡಿಕೊಳ್ಳದೆ ಹೊರಲಾರದೆ ಹೊತ್ತು ದಾರಿ ತುಂಬ ಸರ್ಕಸ್ ಯಾಕೆ ಮಾಡಬೇಕು ? " " ಸುಮ್ಮನೆ ಅದಕ್ಯಾಕಯ್ಯ ದಂಡ . 
ಅದೇ ಕಾಸು ಉಳಿಸಿ ಕೊಂಡ್ರೆ ಒಂದು ದಿನದ ಸಿಗರೇಟಿನ ಕತೆ ಕಳೆಯುತ್ತೆ .
" " ಅಂತೂ , ನೀನು ಬಹಳ ಬುದ್ಧಿವಂತನಾಗಿಬಿಟ್ಟೆ ಅನ್ನು " ನಾನೆಂದೆ .
" ಹೋಗಲಿ ಬಾ , ಆ ಡಬ್ಬದ ಆಂಗಡೀಲಿ ಒಂದು ಸಿಗರೇಟ್ ಸೇದೋಣ . 
" " ಈಗ ಬೇಡಪ್ಪ , ವಾಸನೆ ಬಂದ್ರೆ ಬಹಳ ಕಷ್ಟ .
ಅದೆಲ್ಲಾ ಅವಳು ಆಫೀಸಿಗೆ ಹೋದ ಮೇಲೆ . 
" " ಏನು , ಯಾವ ಹೊಸಾ ಸಾಹಸವೂ ಇಲ್ಲವೋ ? " " ಸದ್ಯಕ್ಕೆ ಯಾವುದೂ ಇಲ್ಲಪ್ಪ .
ಎರಡು ವರ್ಷದಿಂದ ಒಂದೇ ಥರ ಜೀವನ ಮಾಡಿ ಬೋರೇನೋ ಆಗಿದೆ ಅಂತಿಟ್ಕೊ .
ಹಾಗೂ ಒಂದೊಂದು ಸಲ ಯಾಕೆ ಹೆಂಡತೀನ ಡೈವೋಱ್ಸ್ ಮಾಡಿ ನೋಡಬಾರದು ಅಂತ ಅನ್ನಿಸುತ್ತೆ .
ಆದರೇ... .
" ಹಯಗ್ರೀವ ರಾಗ ಎಳೆದ . 
ನನಗೆ ಆಶ್ಚರ್ಯವಾಯ್ತು .
" ಅಲ್ಲಯ್ಯ , ನಿನ್ನ ಬಾಯಲ್ಲಿ ಆದರೇ ಅನ್ನೋ ರಾಗ ! ಆದರೆ ಗೀದರೆ ಅಂತ ಹಿಂದೆ ಮುಂವೆ ನೋಡೋ ಜಾಯಮಾನವೇ ಅಲ್ಲವಲ್ಲ ನಿಂದು ? " - 4 - " ಹೌದಯ್ಯಾ , ಅದೇನೋ ಸರಿ . 
ಆದರೆ ಯಾವಾಗಲೂ ಹಾಗೆ ಅನ್ನಿಸೊಲ್ಲ .
ಮಗು ಮನೇಲಿ ಬಿಟ್ಟು ಅವಳು , ಅದೇ ನನ್ನ ಹೆಂಡತಿ ` ಮಿನಿ ' ಆಫೀಸಿಗೆ ಹೋಗ್ತಾಳಲ್ಲಾ , ಆ ಮಗು ಒಂದೇ ಸಮನೆ ಪೀಡೆ ಹಾಗೆ ! ಕಾಟ ಕೊಡುತ್ತಲ್ಲಾ ಆಗೆಲ್ಲಾ ಅನ್ನಿಸುತ್ತೆ .
ಅವಳು ಮನೆಗೆ ಬಂದಕೂಡಲೇ ಎಲ್ಲ ಮರೆತು ಹೋಗುತ್ತೆ .
ಅಂದ್ರೆ ಕಾಫಿ ಮಾಡಿ , ಅಡಿಗೆ ಮಾಡಿ , ಬಡಿಸಿ , ಪಾತ್ರೆ ತೊಳೆಯೋ ಸಂಭ್ರಮದಲ್ಲಿ ಯಾವುದು ತಾನೆ ನೆನಪಿಗೆ ಬರುತ್ತೆ ಹೇಳು " ಹಯಗ್ರೀವ ಹಲ್ಲು ಕಿರಿದ . 
" ಅಂದ್ರೆ , ನೀನು ನಿಜವಾದ ಅರ್ಥದಲ್ಲಿ ಹೆಂಡತಿ ಗುಲಾಮನಾಗಿ ಬಿಟ್ಟೆ ಅನ್ನು " ಅಂದೆ ನಾನು ಬೇಕೆಂದೇ ಚೇಷ್ಟೆಯಿಂದ .
" ನೀನು ಏನು ಬೇಕಾದ್ರೂ ಅನ್ನು . 
ಆದರೆ ಹೆಂಡತಿ ಹೇಳಿದ ಹಾಗೆ ಕೇಳಿಕೊಂಡು ಜೀವನ ಮಾಡೋದೂ ಒಂದು ಸಾಹಸವೇ ಅಂತ ನನ್ನ ಅಭಿಪ್ರಾಯ .
. . . ಬಱ್ತೀನಯ್ಯ .
ಅವಳು ಬರೋ ಹೊತ್ತಾಯ್ತು ತಡವಾದ್ರೆ ಬೆಂಡ್ ಎತ್ತಾಳೆ " ಎಂದು ಹಯಗ್ರೀವ ಆತುರಾತುರವಾಗಿ ಓಡಿದ . 
ಪಾಠಕ ಮಹಾಶಯ , ನಮ್ಮ ಈ ಮೇಲಿನ ಸಂಭಾಷಣೆಯಿಂದ ಹಯಗ್ರೀವನ ಸದ್ಯದ ಸ್ಥಿತಿಯ ಬಗ್ಗೆ ನಿಮಗೆ ಒಂದಷ್ಟು ಮಾಹಿತಿ ಸಿಕ್ಕಿರಬಹುದೂ ಅಂತ ನನ್ನ ನಂಬಿಕೆ .
ಅವನು ` ಮಿನಿ ' ಅಂತ ಹೇಳಿದನಲ್ಲ , ಅದೇ ಅವನ ಹೆಂಡತಿ , ಅದು ಮೀನಾಕ್ಷಿ ಅನ್ನೋ ಅವಳ ಹೆಸರಿನ ಸಂಕ್ಷಿಪ್ತ ರೂಪ ಅಷ್ಟೆ ! ಆದರೆ ಮಿನಿ ಅನ್ನೋ ಹೆಸರು ಅವಳಿಗೆ ಅಚ್ಚುಕಟ್ಟಾಗಿ ಹೊಂದಿಕೊಳ್ಳುತ್ತೆ .
ಯಾಕೇಂದ್ರೆ , ಅವಳು ಮಹಾ ಕುಳ್ಳಿ ! ಒಂದಡಿ ಎತ್ತರದ ಹೈಹೀಲ್ಡ್ ಚಪ್ಪಲಿ ಹಾಕಿದರೂ ಅವಳ ಎತ್ತರ ನಾಲ್ಕೂವರೆ ಅಡಿ ಮೀರೋದಿಲ್ಲ .
ಗಾತ್ರ ಕೂಡ ಎತ್ತರಕ್ಕೆ ತಕ್ಕ ಹಾಗೆ ಅಲ್ಪವೇ ! ನಿಜ ಹೇಳಬೇಕೆಂದರೆ ಫ್ಯಾನ್ ಗಾಳಿಗೇ ಹಾರಿ ಹೋಗಬಹುದಾದಂಥ ನರಪೇತಲಿ ! ಬೆಳ್ಳಗೆ ಲಕ್ಷಣವಾಗೇನೋ ಇದ್ದಾಳೆ .
ಆದರೆ ಮೂಗು ಮಾತ್ರ ಅವಳ ಮುಖದ ಅಳತೆಗೆ ಭಾರಿ ಅನ್ನಿಸುತ್ತೆ ! ಅಲ್ಲಾ , ಇಂಥ ಒಂದು ಅಲ್ಪಪ್ರಾಣಿ , ಅದೂ ಹೆಣ್ಣು , ಐದೂ ವರೆ ಅಡಿ ಎತ್ತರದ , ಎಪ್ಪತ್ತು ಜಿ . 
ತೂಗುವ , ಮೂಗು ಮೂತಿ ನೆಟ್ಟಗಿರುವ ಹಯಗ್ರೀವನ ಕೊರಳಿಗೆ ಹೇಗೆ ಬಿದ್ದಳು ? ಅಂಥ ಒಂದು ಸಣ್ಣ ವ್ಯಕ್ತಿ ಹೇಳಿದಂತೆ ಕೇಳಿಕೊಂಡು ಬಿದ್ದಿರುವಂಥ ಕರ್ಮ ಅವನಿಗೇನು ಬಂದಿತ್ತು ? ಇತ್ಯಾದಿ ನೀವು ಕುತೂಹಲಗೊಳ್ಳುವುದು ಸಹಜ .
ಮದುವೆಯಾದ ಮೇಲೆ ಅವನ ಮನೇಲಿ , ಮೊದಲನೇ ಸಲ ನೋಡಿ , ಹೆಂಡತಿ ಮುಂದೆ ಕೈಕಟ್ಟಿ ಡ್ರಿಲ್ಲು ಮಾಡೋದನ್ನು ಕಂಡು , ನಾನೇ ಹತ್ತಿರ ಹತ್ತಿರ ಮೂರ್ಛೆ ಬೀಳೋ ಸ್ಥಿತಿಗ಼ೆ ಮುಟ್ಟಿದ್ದೆ ಸ್ವಾಮಿ ! ಎಲ್ಲದಕ್ಕೂ ಒಂದು ಕಾರಣವಿರಲೇ ಬೇಕು , ಎಂಬ ಸಾಮಾನ್ಯ ಸೂತ್ರದಂತೆ ಇದಕ್ಕೂ ಒಂದು ಕಾರಣವಿದೆ .
ಅಂಥ ದೊಡ್ಡದೇನಲ್ಲ , ಸಣ್ಣದು ! ಹಯಗ್ರೀವ ನಿರುದ್ಯೋಗಿ .
ಅವರಪ್ಪನ ಆಸ್ತಿಯೆಂದರೆ ಅವನೇ ! ಅಮ್ಮ ಸಾಯೋವರೆಗೂ ಯಾವುದೋ ಗೂಡಿನಲ್ಲಿ , ಹೇಗೋ ಜೀವನ ನಡೀತಾ ಇತ್ತು . 
ಅಮ್ಮ ಗೊಟಕ್ ಅಂದ ಕೂಡಲೇ ಬೀದೀಲಿ .
ಇವನ ಡಿಗ್ರಿ ಕೂಡ ಬ್ರಾಕೆಟ್್ನಲ್ಲೇ ಭದ್ರವಾಗಿತ್ತು .
ಅವಳಾದರೋ ಬಿ.ಎಸ್.ಸಿ .
ಫಸ್ಟ್್ಕ್ಲಾಸ್ , ಕೇಂದ್ರ ಸರ್ಕಾರದ ಕಛೇರಿಯಲ್ಲಿ ಕೆಲಸ . 
ಸಂಬಳ ಒಂದೂವರೆ ಸಾವಿರ ! ವಯಸ್ಸು ಇವನಿಗಿಂತ - ಹೆಚ್ಚೇನಲ್ಲ - ಎರಡು ವರ್ಷ ಜಾಸ್ತಿ , ಅಷ್ಟೆ . 
ಅವನು ಆಗಬೇಕೂಂತ ಅಂದುಕೊಂಡಿದ್ದರಲ್ಲಿ ಯಾವುದೇ ಒಂದಾದ್ರೂ ಈಡೇರಿದ್ರೆ ಹಯಗ್ರೀವ ಈ ಹೊತ್ತು ಮುಖ್ಯಮಂತ್ರಿಯಾಗಿಱ್ತಾ ಇದ್ದ , ಇಲ್ಲವೇ ದೊಡ್ಡ ನಟನಾಗ್ತಾ ಇದ್ದ ಅಥವಾ ಅದೆಲ್ಲಾ ಯಾಕೆ ? ಅವನು ಏನೇನೋ ಆಗಬೇಕೂಂತ , ಹೇಗೆ ಹೇಗೋ ಪ್ರಯತ್ನಪಟ್ಟ ಪುರಾಣ ಮುಂದೆ ಕಾದಿದೆ ಪಾಠಕ ಮಹಾಶಯರು ಕ್ಷಮಿಸಬೇಕು .
ನಾವು ಈಗ ಇಪ್ಪತ್ತು ವರ್ಷಗಳಷ್ಟು ಹಿಂದಕ್ಕೆ ಹೋಗಬೇಕಾಗಿದೆ .
ಆಗ ಹಯಗ್ರೀವ ಎರಡನೇ ಬಿ.ಕಾಂ .
ವಿದ್ಯಾರ್ಥಿ .
ಚಿಗುರು ಮೀಸೆಯ ಎಳೆಯ ತರುಣ ! ಎಲ್ . 
ಸಿ ಮತ್ತು ಪಿ.ಯು.ಸಿ .
ಪರೀಕ್ಷೆಗಳನ್ನು ಎರಡೆರಡೇ ಪ್ರಯತ್ನದಲ್ಲಿ ಪಾಸು ಮಾಡಿ ಮುಗಿಸಿದ್ದ .
ಆದರೆ ಕಾಲೇಜಿಗೆ ಬಂದ ಕೂಡಲೇ ಇದ್ದಬದ್ದ ಸ್ವಾತಂತ್ರ್ಯವನ್ನೆಲ್ಲಾ ಒಟ್ಟಿಗೇ ಉಪಯೋಗಿಸಿಕೊಳ್ಳೋ ಪ್ರಯತ್ನದಲ್ಲಿ ಪಾಪ , ಅವನಿಗೆ ತರಗತಿಗಳಿಗೆ ಹಾಜರಾಗಲೇ ಪುರುಸೊತ್ತಿರಲಿಲ್ಲ .
ಹಾಜರಾದರೆ ಅದು ತರಗತಿಯದೇ ಅದೃಷ್ಟ ! ಇದಕ್ಕೆ ಮುಖ್ಯ ಕಾರಣ ರಿಟೈರಾದ ಆರು ತಿಂಗಳಿಗೇ ಅವರಪ್ಪ ಹೃದಯಾಘಾತವಾಗಿ ತೀರಿಕೊಂಡಿದ್ದು .
ಹೇಳೋರು ಕೇಳೋರು ಯಾರೂ ಇಲ್ಲ , ತಾಯಿ ಮಾತು ಲೆಕ್ಕಕ್ಕಿಲ್ಲ .
ಅವರಮ್ಮ ಗಂಡ ಸತ್ತದ್ದಕ್ಕಿಂತ ಹೆಚ್ಚಾಗಿ , ಮಗ ಬದುಕಿದಾನಲ್ಲಾ , ಅಂತ ಅಳಬೇಕಾಯ್ತು .
ಮನೆ ಬಿಡೋದಿಕ್ಕೂ , ಮ಩ೆ ಸೇರೋದಿಕ್ಕೂ ಹಯಗ್ರೀವ ಗಡಿಯಾರವನ್ನು ಪರಿಗಣಿಸುತ್ತಿರಲಿಲ್ಲ .
ಅವನ ಊಟದ ಸಂಭ್ರಮ ಕೂಡ ಅದ್ಭುತ ! ಬರಗಾಲದ ಪ್ರದೇಶದಲ್ಲೇನಾದರೂ ಇದ್ದಿದ್ರೆ , ಇಷ್ಟೊತ್ತಿಗೆ ಅವನು ಸತ್ತು ಬಹಳ ಕಾಲವಾಗ್ತಾ ಇತ್ತು . 
ಆಸಾಮಿ ನೋಡೋದಿಕ್ಕೆ ಸುಮಾರಾಗಿ ಕಂಡರೂ ತಟ್ಟೆ ಮುಂದೆ ಕೂತರೆ ಮಾತ್ರ ಮಹಾವೀರ ! ಅನ್ನವಾದರೆ ಮೂರು ಒಬ್ಬೆ ಮುಗಿದ ಹೊರತು ಅವನ ಮುಖದಲ್ಲಿ ಸಮಾಧಾನ ಕಾಣ್ತಾ ಇರಲಿಲ್ಲ .
ದೋಸೆಯಾದರಂತೂ ಒಂದು ಡಜನ್ ಲೆಕ್ಕ ಮುಗಿಯಲೇಬೇಕಿತ್ತು .
" ಏನೋ ಹಯಗ್ರೀವ , ದಿನಾ ಇಷ್ಟು ಹೊತ್ತಿಗೆ ಮನೆಗೆ ಬಱ್ತೀಯಲ್ಲ , ಎಲ್ಲಿ ಹೋಗ್ತೀಯೋ ? ಏನು ಮಾಡ್ತೀಯೋ ? ಹೀಗಾದ್ರೆ ನೀನು ಓದಿ ಪಾಸು ಮಾಡಿದ ಹಾಗೆ ಇದೆ ? ಒಂದು ದಿನ ರಾತ್ರಿ ಹನ್ನೊಂದು ಗಂಟೆಗೆ ಮನೆಗೆ ಬಂದ ಮಗನನ್ನು ತಾಯಿ ವಿಚಾರಿಸಿಕೊಂಡಳು .
" ಫ್ರೆಂಡ್ಸ್ ಜೊತೇಲಿ ಓದ್ತಾ ಇದ್ದೆ .
ಕಂಬೈನ್ಡ್ ಸ್ಟಡೀ ಮಾಡ್ತಾ ಇದೀವಿ . 
" ಅವನು ನಿಜವನ್ನೇ ಹೇಳಿದ್ದ .
ಏಕೆಂದರೆ ಎಲ್ಲ ಒಟ್ಟಿಗೆ ಸೇರಿ ಇಸ್ಪೀಟ್ ಆಡುವುದು ಕಂಬೈ಩್ಡ್ ಸ್ಟಡಿಯೆಂದೇ ಅವನ ಅಭಿಪ್ರಾಯ .
- 7 - " ನಾನಂತೂ ನಂಬೋದಿಲ್ಲ .
" : " ಬೇಡ . 
" " ಏನೋ ಹಾಗೆಂದ್ರೆ ? " ತಾಯಿಗೆ ಸ್ವಲ್ಪ ಕೋಪ ಬಂತು . 
" ನಂಬದೇ ಇದ್ರೆ ಬೇಡ ಅಂದೆ . 
ನೀನು ನಂಬಿದರೆಷ್ಟು ಬಿಟ್ಟರೆಷ್ಟು .
" ಅಮ್ಮನ ಕೋಪಕ್ಕಿಂತ ಇವನ ಕೋಪ ಜಾಸ್ತಿಯಾಯ್ತು .
" ಏನೋ , ಈ ವಯಸ್ಸಿಗೇ ಇಷ್ಟು ಒರಟಾಗಿ ಮಾತಾಡಬಹುದೇನೋ ? " ತಾಯಿ ಪೇಚಾಡಿಕೊಂಡಳು .
" ಅದೆಲ್ಲಾ ನನಗೆ ಗೊತ್ತಿಲ್ಲ .
ನೋಡಮ್ಮ ನನ್ನ ಹೊಟ್ಟೆ ಸಿಕ್ಕಾಪಟ್ಟೆ ಹಸೀತಾ ಇದೆ . 
ಮೊದಲು ಊಟ , ಆಮೇಲೆ ಎಷ್ಟು ಬೇಕಾದ್ರೂ ಮಾತಾಡ್ಕೊ .
" ತಿಂದ ತಕ್ಷಣ ಹಾಸಿಗೆಗೆ ಬಿದ್ರೆ , ನಾಳೆ ಒಂಬತ್ತು ಗಂಟೆ ದಾಟಿದ ಮೇಲೇ ಅವನಿಗೆ ಎಚ್ಚರವಾಗೋದೂ ಅಂತ ಅವರಮ್ಮನಿಗೆ ಗೊತ್ತಿತ್ತು .
ಮತ್ತೆ ಯಥಾಪ್ರಕಾರ ಗಡದ್ದಾಗಿ ತಿಂದು ಮನೆ ಬಿಟ್ರೆ ರಾತ್ರಿ ಹನ್ನೊಂದಕ್ಕೆ ಅವನ ದರ್ಶನವಾಗೋದು ! " ನೋಡು , ನಾಳೆಯಿಂದ ಬೇಗ ಮನೆಗೆ ಬರಬೇಕು , ಇಲ್ಲಾಂದ್ರೆ ನಾನು ಊಟಾನೇ ಹಾಕೋಲ್ಲ .
" ಸ್ವಲ್ಪ ಧೈರ್ಯವಹಿಸಿ ಹೇಳಿದಳು .
ಇಲ್ಲೀವರೆಗೂ ಗಂಡನಿಗೆ ಹೆದರಿ ಸಾಯ್ತಾ ಇದ್ದ ಹಾಗೆ , ಇನ್ನು ಮುಂದೆ ಮಗನಿಗೆ ಹೆದರಿ ಸಾಯೋ ಸ್ಥಿತಿ ಬಂದು ಬಿಟ್ಟೀತು , ಅನ್ನೋ ಭಯ ಅವಳಿಗೆ .
ಹಯಗ್ರೀವನಿಗೆ ಸಿಟ್ಟು ನೆತ್ತಿಗೇ ಏರಿ ಜುಟ್ಟು ಅಲ್ಲಾಡಿತು .
" ಯಾರಿಗೆ ಬೇಕು ನಿನ್ನ ಊಟ ? " ಎಂದು ಕೂಗಿ ಕೈಲಿದ್ದ ಕೊಳೆ ಹಿಡಿದ ಒಂದು ನೋಟ್ ಬುಕ್ಕನ್ನು ಅಲ್ಲೇ ಒಗೆದು , ಹೋಗಿ ಹಾಸಿಗೆಯಲ್ಲಿ ಬಿದ್ದುಕೊಂಡ .
ತಾಯಿ ನೋಟ್್ಬುಕ್ ತೆಗೆದು ನೋಡಿದಳು .
ಅದರಲ್ಲಿ ನಾಲ್ಕಾರು ವ್ಯಂಗ್ಯ ಚಿತ್ರಗಳಿದ್ದವು .
ಹಯಗ್ರೀವ ಕಲಾವಿದನಾಗುವ ಪ್ರಯತ್ನದಲ್ಲೇನಿರಲಿಲ್ಲ ! ಅವನು ಆಕಸ್ಮಿಕವಾಗಿ ತರಗತಿಗಳಿಗೆ ಹಾಜರಾದ ದಿನ , ಆ ದಿನ ಪಾಠ ಮಾಡಿದ ಮೇಷ್ಟ್ರನ್ನು ತನ್ನ ` ಪ್ರತಿಭೆ ' ಯಿಂದ ಚಿತ್ರಿಸಲು ಪ್ರಯತ್ನಿಸಿದ್ದ .
ಅವನ ದಿವ್ಯ ದೃಷ್ಟಿಗೆ ತೋಚಿದ ಹಾಗೆ ಒಬ್ಬರಿಗೆ ಬಾಲ ಬೆಳೆದಿತ್ತು , ಇನ್ನೊಬ್ಬರಿಗೆ ಜುಟ್ಟು ಬೆಳೆದಿತ್ತು , ಮತ್ತೊಬ್ಬರು ಚಡ್ಡಿಯ ಮೇಲೇ ಕೋಟು ಟೈ ಧಱಿಸಿದ್ದರು , ಮಗದೊಬ್ಬರ ಮುಖದಲ್ಲಿ ಒಂದೇ ಕಣ್ಣು , ಒಂದೇ ಗಾಜಿನ - 8 - ಕನ್ನಡಕವಿತ್ತು ! ಅವುಗಳ ಕೆಳಗೆಲ್ಲ ಶುಕ್ರಾಚಾರಿ , ಬಬೂನ್ , ಬುರುಡೇಶಾಸ್ತ್ರಿ , ಅರ್ಧಹುಚ್ಚ ಇತ್ಯಾದಿ ಶೀರ್ಷಿಕೆಗಳೂ ಇದ್ದವು .
ನಿಜವಾಗಲೂ ಆ ಮೇಷ್ಟ್ರುಗಳು ಹಾಗೇ ಇದ್ದರೋ , ಅಥವ ಅವರು ಹಾಗಿರಬೇಕೆಂದು ಹಯಗ್ರೀವ ಆಸೆ ಪಟ್ಟು ಬರದದ್ದೋ , ಪಾಪ ಆ ತಾಯಿಗೆ ಹೇಗೆ ಅರ್ಥವಾಗಬೇಕು ! ಅಲ್ಲದೆ ಒಂದೊಂದು ಕಡೆ " ಇದೊಂದು ಪ್ರಾರಬ್ಧ , ಆಮೇಲೆ ಸಿಗರೇಟು ಕೊಡಿಸ್ತೀಯಾ ? , ಆ ಶುಕ್ರಾಚಾರಿ ಎಗರಿ ಬೀಳ್ತಾನೆ .
ಮುಚ್ಕೊಂಡು ಸುಮ್ಮನೆ ಕೂತ್ಕಳಲೇ " ಇತ್ಯಾದಿ ನುಡಿ ಮುತ್ತುಗಳೂ ಇದ್ದವು .
ಮಗನ ಓದು ಯಾವ ರೀತಿಯಲ್ಲಿ , ಯಾವ ದಾರಿಯಲ್ಲಿ ಸಾಗುತ್ತಿದೆಯೆಂಬುದು ಅವಳಿಗೆ ಚೆನ್ನಾಗಿಯೇ ಅರ್ಥವಾಯಿತು .
ಈ ದಿನ ಅವನು ಮಾತಾಡಿದ ಧಾಟಿಯಿಂದ ಮುಂದೆ ಯಾವ ಸ್ಥಿತಿಗೆ ಮುಟ್ಟಬಹುದೆಂಬುದನ್ನೂ ಸುಲಭವಾಗಿ ಊಹೆ ಮಾಡಿಕೊಂಡಳು .
ಗಂಡ ಸತ್ತರೂ ಪಿ . 
ಎಫ್ , ಗ್ರಾಚುಯಿಟಿ ಇತ್ಯಾದಿ ಜೀವನ ನಡೆಯುವ ದಾರಿಯಾದರೂ ಇದೆ . 
ಆದರೆ ಮಗನನ್ನು ನಂಬಿದರೆ ದೊಡ್ಡ ಚಿಪ್ಪೇಗತಿ , ಅಂದುಕೊಂಡಳು .
ದುಃಖವಾಯಿತು .
ಅಳಬೇಕು ಅಂದುಕೊಂಡಳು .
ಆದರೆ ತಕ್ಷಣ , ಪಾಪ ಮಗ ಹಸಿದು ಮಲಗಿದನಲ್ಲಾ ಎಂಬ ಸಂಕಟವಾಯಿತು ಸದ್ಯಕ್ಕೆ ಅಳುವನ್ನು ಹಿಂದಕ್ಕೆ ಕಳಿಸಿ , ಮಗನನ್ನು ಸಮಾಧಾನಪಡಿಸಿ ಊಟ ಹಾಕಬೇಕೆಂದು ಮೇಲೆದ್ದಳು .
ಅಷ್ಟರಲ್ಲಿ ಅಡಿಗೆ ಮನೆಯಲ್ಲಿ ಪಾತ್ರೆಗಳು ಮಾತಾಡಿದವು .
ಬೆಕ್ಕು ಗಿಕ್ಕು ಒಳಗೆ ನುಗ್ಗಿರಬಹುದೆಂದುಕೊಂಡು , ಒಂದು ಕೋಲು ಹಿಡಿದು , ಕಳ್ಳ ಹೆಜ್ಜೆಯಿಡುತ್ತಾ ಅಡಿಗೆ ಮನೆ ಬಾಗಿಲಲ್ಲಿ ನಿಂತು ಇಣಿಕಿ ನೋಡಿದಳು .
ಒಳಗೆ ` ದೊಡ್ಡ ಬೆಕ್ಕು ' ತಟ್ಟೆಗೆ ಅನ್ನು ಸುರಿದುಕೊಂಡು ಒಂದೇ ಉಸುರಿಗೆ ಬಲಿ ಹಾಕುತ್ತಿತ್ತು ! ಅವಳಿಗೆ ಆಶ್ಚರ್ಯವೇನೂ ಆಗಲಿಲ್ಲ .
ಒಪ್ಪತ್ತು ಊಟವಿಲ್ಲದಿದ್ದರೆ ಸತ್ತೇ ಹೋಗಬಹುದಾದಷ್ಟು ಬಕಾಸುರನಾದ ಮಗ , ಊಟ ಮಾಡದೆ ಮಲಗಿದನೆಂದು ಚಿಂತಿಸಿ ಸಂಕಟಪಟ್ಟದ್ದು ವ್ಯರ್ಥವಾಯಿತೆಂದು ಬೇಸರವಾಯಿತು .
" ತಿಂದು ಹಾಳಾಗಿ ಹೋಗಲಿ " ಎಂದು ಬೈದುಕೊಂಡು , ಹೋಗಿ ತನ್ನ ಪಾಡಿಗೆ ತಾನು ಬಿದ್ದುಕೊಂಡಳು .
ಕಾಲೇಜಿನಲ್ಲಿ ಹಯಗ಼್ರೀವ ಮತ್ತು ಅವನ ಸಹಪಾಟಿಗಳೆಲ್ಲಾ ಒಬ್ಬೊಬ್ಬರೇ ಇದ್ದಾಗ ಬಾಲ ಮುದುರಿದ ಕುನ್ನಿಗಳಂತಿರುತ್ತಿದ್ದರು .
ಗುಂಪು ಸೇರಿದ ಕೂಡಲೇ ಇವರ ಬಾಲ ಬೆಳೆಯುತ್ತಿತ್ತು .
ಕಾಲೇಜಿನ ಮುಂಭಾಗದ ಕಟ್ಟೆಯ ಮೇಲೆ ಇವರಿಗೆಲ್ಲಾ ಫುಲ್ ಟೈಂ ಡ್ಯೂಟಿ .
ಅಲ್ಲಲ್ಲಿ ಎಂದರೆ ಕ್ಯಾಂಟೀನು .
ಇವೂ ಬೇಸರವಾದರೆ ರಿಲ್ಯಾಕ್ಸ್ ಮಾಡಿಕೊಳ್ಳಲು ಮಾತ್ರ ತರಗತಿಗೆ ಹಾಜರಾಗುತ್ತಿದ್ದರು .
ಕಟ್ಟೆಯ ಮೇಲಿನ ಅವರ ಸಂಭಾಷಣೆಯೂ ಕೇಳುವಂಥದ್ದೇ ! " ಏನಮ್ಮಾ , ಇವೊತ್ತು ಬಾಳ ಸ್ಮಾರ್ಟ್ ಆಗಿ ಬಂದು ಬಿಟ್ಟಿದ್ದೀಯಾ ? " ಒಂದು ಹುಡುಗಿಯನ್ನು ಕಂಡು ಜೊತೆಯವನಿಗೆ ಹೇಳಿದಂತೆ ಪರೋಕ್ಷ ಮಾತು . 
ಲೇ , ಕ್ಲಾಸಿನಲ್ಲಿ ಆ ಇಂಗ್ಲಿಷ್ ಕೋತಿ ಬಾಳ ಡವ್ ಹಾಕ್ತಾನಂತೆ ಕಣೋ . 
" " ಅವನೇ ಬೇಕಾ ? ನಾವಿಲ್ವಾ ? ಅವನಿಗಿಂತ ಚೆನ್ನಾಗಿಲ್ಲವಾ ? ಬತ್ತೀಯ ಸಾಯಂಕಾಲ ಕಂಟೋನ್ಮೆಂಟಿಗೆ ಹೋಗೋಣ ? ಬೊಂಬಾಟ್ ` ಎ ' ಸರ್ಟಿಫಿಕೇಟಿನ ಇಂಗ್ಲಿಷ್ ಪಿಕ್ಟರ್ ಬಂದಿದೆ .
" ಆಕೆಗೆ ಆ ಸಂಭಾಷಣೆ ಮಾಮೂಲು , ಸುಮ್ಮನೆ ಹೊರಟು ಹೋಗುತ್ತಾಳೆ .
ಇನ್ನೊಬ್ಬ ಸಿಗರೇಟು ತೆಗೆಯುತ್ತಾನೆ .
ಅವನ ಬಳಿ ಒಂದೇ ಸಿಗರೇಟ್ ಇರುತ್ತದೆ .
ಆದರೆ ಜೊತೆಯಲ್ಲಿರುವ ನಾಲ್ಕೈದು ಜನರಿಗೆ ಆಗಲೇ ತಾವೂ ಸಿಗರೇಟು ಸೇದಬೇಕೆಂಬ ತೆವಲಾಗುತ್ತದೆ .
ಸರಿ ಒಂದರಲ್ಲೇ ಒಬ್ಬರಾದ ಮೇಲೊಬ್ಬರಂತೆ ದಮ್ಮೆಳೆಯುತ್ತಾರೆ .
" ಬಲೇ ರೋಪ್ ಮಾಡ್ತಾನೆ ಕಣೊ , ಏನಾದ್ರೂ ಮಾಡಿ ಬೆವರಿಳಿಸಬೇಕು .
" ಎದುರಿನಿಂದ ಹೋದ ಒಬ್ಬ ಅಧ್ಯಾಪಕರನ್ನು ಕುರಿತು ಒಬ್ಬ ತನ್ನ ಸಲಹೆ ಕೊಡುತ್ತಾನೆ .
" ಕ್ಲಾಸಿಗೆ ಹೋದರಲ್ಲೇನೋ ಅವನು ರೋಪ್ ಹಾಕೋದು .
ಅವನ ಕ್ಲಾಸು , ಅವನ ಪಾಠ , ಅವನ ರೋಪು ಅವನಿಗೇ ಇರಲಿ " ಎಂದು ಇನ್ನೊಬ್ಬ ಆ ಸಲಹೆಯನ್ನು ತಿರಸ್ಕರಿಸಿದಾಗ ಅದು ಎಲ್ಲರ ನಗುವಿನಲ್ಲಿ ಕರಗಿ ಹೋಗುತ್ತದೆ .

ಹಯಗ್ರೀವನಿಗೆ ಅಷ್ಟು ಸಮಾಧಾನ ಸಾಕಾಯಿತು .
ಕ್ಯಾಮರಾ ತುಂಬಾ ತಾವೇ ಬೀಳಲು ನಾ ಮುಂದು ತಾ ಮುಂದು ಎಂದು ಬಡಿದಾಡಿ ಸಾಯುತ್ತಿದ್ದ ಆ ಗುಂಪಿನಲ್ಲಿ , ಚಂದ್ರಕಾಂತ ಬಹಳ ಕಷ್ಟಪಟ್ಟು ಹಯಗ್ರೀವನನ್ನು ಮುಂದೆ ತಂದು ನಿಲ್ಲಿಸಿದ .
ಮೈಕ್ ಮೂಲಕ ಅವರೆಲ್ಲ ಒಟ್ಟಿಗೆ ಕಿರುಚಬೇಕಾದ ಸ್ಲೋಗನ್್ಗಳನ್ನು ಹೇಳಿಕೊಡಲಾಯಿತು .
ಕ್ಯಾಮರಾ ಸ್ಟಾರ್ಟ್ ಆಯಿತು . 
ಕೂಗ಼ೂ ಶುರುವಾಯಿತು .
ಒಂದೇ ನಿಮಿಷದಲ್ಲಿ ನಿರ್ದೇಶಕ ` ಕಟ್ ' ಹೇಳಿ ಮುಗಿಸಿದ .
ಅದೃಶ್ಯದ ಹಣೆಬರಹ ಅಷ್ಟೆ . 
ಎಲ್ಲ ಅತ್ತ ಹೋದ ಮೇಲೆ ಹಯಗ್ರೀವ ಚಂದ್ರಕಾಂತನ ಬಳಿ ಬಂದು ಮತ್ತೆ ಗೋಗರೆದ . 
ಅವನು ಕ್ಯಾಮರಾಮನ್ ಬಳಿ ಬಂದು ಪಿಸುಮಾತಿನಲ್ಲಿ " ಮುಂಡೇದು .
ಸುಮ್ಮನೆ ತಲೆ ತಿಂತಾ ಇದೆ . 
ಫಿಲಂ ತೆಗೆದು ಖಾಲಿ ಓಡಿಸಿ ಒಂದೆರಡು ಶಾಟ್ಸ್ ತೆಗಿ " ಎಂದು ಹೇಳಿದ . 
ಅವನು ನಗುತ್ತಲೇ ಸಹಕರಿಸಿದ .
ಸರಿ , ಮತ್ತೆ ಅವೇ ಭಯಂಕರವಾಗಿ ಕಿರುಚುವ ಹಯಗ್ರೀವನ ಎರಡು ಕ್ಲೋಸ್ ಅಪ್ ಚಂದ್ರಕಾಂತ ತಾನೇ ನಿರ್ದೇಶಿಸಿ ಅವನ ಚಪಲ ತೀರಿಸಿದ .
ಶೂಟಿಂಗ್ ಮುಗಿದ ಹಯಗ್ರೀವ ನೆಲದಿಂದ ಒಂದಡಿ ಮೇಲಿದ್ದ .
ಆ ಚಿತ್ರ ಬಿಡುಗಡೆಯಾದ ಕೂಡಲೇ ತನಗೆ ನೂರಾರು ಆಹ್ವಾನಗಳು ಬರಬಹುದೆಂದುಕೊಂಡ .
ಮೊದಲು ಸಣ್ಣ ಪಾತ್ರಗಳಿಗೆ ಸಾವಿರಗಳನ್ನು ಪಡೆದು , ಹೀರೋ ಆದ ಕೂಡಲೇ ತನ್ನ ರೇಟನ್ನು ಲಕ್ಷಕ್ಕೇರಿಸಬೇಕೆಂದುಕೊಂಡ .
ತಾನು ಕಾರು , ಬಂಗಲೆಗಳನ್ನು ತೆಗೆದುಕೊಳ್ಳುವ ಮೊದಲು , ಬೇಕು ಬೇಕಾದಾಗ , ಬೇಕು ಬೇಕಾದಂಥ ರುಚಿರುಚಿಯಾದ ಪುಷ್ಕಳ ಭೋಜನ ತಯಾರಿಸುವ ಅಡಿಗೆಭಟ್ಟನನ್ನು , ಸುಖವಾಗಿ ನಿದ್ದೆ ಮಾಡಲು ಯದ್ವಾ ತದ್ವಾ ಮೆತ್ತಗಿರುವ ಡನ್್ಲಪ್ ಹಾಸಿಗೆಯನ್ನು ಮಾಡಿಕೊಳ್ಳಬೇಕೆಂದು ಲೆಕ್ಕ ಹಾಕಿದ ! ಅಲ್ಲಿಂದ ಮುಂದಕ್ಕೆ , ಹೀರೋ ಆಗಲು ಬೇಕಾದ ಸಿದ್ಧತೆಗಳನ್ನು ಮಾಡಿಕೊಳ್ಳಲು ಆರಂಭಿಸಿದ .
ಮೀಸೆಯನ್ನು ಟ್ರೀಂ ಮಾಡಿಸಿ ಸರಳ ರೇಖೆಗಳನ್ನಾಗಿ ಮಾಡಿದ .
ಮುಖಕ್ಕೆ ಸ್ನೋ ಪೌಡರು ಹಚ್ಚಿಕೊಳ್ಳಲು ಕಲಿತ . 
ಬೀದಿ ಸುತ್ತಲು ವ್ಯಯವಾಗುತ್ತಿದ್ದ ಕಾಲದಲ್ಲಿ ಒಂದೆರಡು ಗಂಟೆಗಳನ್ನು ಕನ್ನಡಿಯ ಮುಂದೆ ಕಳೆದು ಅದರಲ್ಲಿ ತನ್ನ ಮುದ್ದು ಮುಖವನ್ನು ನೋಡಿ ನೋಡಿ ತಾನೇ ಮೈಮರೆಯುತ್ತಿದ್ದ .
ತಾನು ಪರದೆಯ ಮೇಲೆ ಕಂಡಕೂಡಲೇ ಉತ್ಸಾಹದಿಂದ ಶಿಳ್ಳೆ ಹೊಡೆದು ಬೇರೆಯವರಿಗೆ ತಲೆ ಚಿಟ್ಟುಹಿಡಿಸುವ ಅಭಿಮಾನಿಗಳನ್ನು ನೆನೆದು ಅವನ ಮೈಯ ರೋಮ ರೋಮಗಳೆಲ್ಲಾ ತಂತಿಯಂತೆ ನೆಟ್ಟಗಾಗುತ್ತಿದ್ದವು ! ಹೀರೋ ಆಗಲು , ಹತ್ತು ಹದಿನೈದು ಜನ ಕೇಡಿಗಳನ್ನು ಒಂದೊಂದೇ ಏಟಿಗೆ ಹೊಡೆದುರುಳಿಸಲು ದೇಹ ಕೂಡ ಗಟ್ಟಿಮುಟ್ಟಾಗಿರಬೇಕೆಂಬ ಯೋಚನೆ ಸುಳಿದು , ಹಯಗ್ರೀವ ಮುಂಜಾನೆ ರನ್ನಿಂಗ್್ಗೆ ಹೋಗಲು ನಿರ್ಧರಿಸಿದ .
ಐದು ಗಂಟೆಗೇ ಅಲಾರಂ ಇಟ್ಟು ಮಲಗಿದ . 
ಅದೇ ದಿನ ಅದೇ ಸಮಯದಲ್ಲಿ ಅವನಿಗೆ ಕನಸು ! ಅವನು ಹೀರೋ , ಪ್ರಿನ್ಸಿಪಾಲನೇ ವಿಲನ್ ! ತಾನು ಪ್ರಿನ್ಸಿಪಾಲನಿಗೆ ಚಚ್ಚುತ್ತ ಸೇಡು ತೀರಿಸಿಕೊಳ್ಳುವ ಆನಂದದ ಕನಸು ಕಾಣುವಾಗ ಅಲಾರಂ ಶಬ್ದ ಯಾವ ಲೆಕ್ಕ ! ಎರಡು ಮೂರು ದಿನ ಇದೇ ಪ್ರಯತ್ನ , ಇಂಥವೇ ಕನಸುಗಳು ! ಒಂದು ದಿನ ಪ್ರಿನ್ಸಿಪಾಲ್ , ಒಂದು ದಿನ ಶುಕ್ರಾಚಾರಿ , ಇನ್ನೊಂದು ದಿನ ರಾಘವ ಹೀಗೆ ಅವನ ಲಿಸ್ಟಿನ ಶತ್ರುಗಳೆಲ್ಲ ದಿನಾ ಸರದಿಯ ಮೇಲೆ ಬರುತ್ತಿದ್ದರು .
ಹೀಗೆ ಆದರೆ ಆ ಲಿಸ್ಟೂ ಮುಗಿಯುವುದಿಲ್ಲ , ಅಲಾರಂ ಬಡಿಯಿತು .
ಕನಸಿನ ಗುಂಗಿನಿಂದ ತಕ್ಷಣ ಎಚ್ಚರವಾಗಿ ಗಾಬರಿಯಿಂದ ಕೈ ಜಾಡಿಸಿ ಗಡಿಯಾರ ಕೆಳಗೆ ಬಿದ್ದು ಗಾಜು ಪುಡಿ ಪುಡಿಯಾಯಿತು .
ಈ ವೇಳೆಗೆ ಅವನಿಗೆ ಪೂರ್ಣ ಎಚ್ಚರವಾಯಿತು .
ಶಬ್ದ ಕೇಳಿ ಬಂದು ನೋಡಿದ ತಾಯಿ ಅವನಿಗೆ ಎದ್ದ ಕೂಡಲೇ ` ಶುದ್ಧ ಸಂಸ್ಕೃತ ' ದಲ್ಲಿ ಪೂಜೆ ಮಾಡಿದಳು ! ಅಂತೂ ಅದನ್ನು ಕಿವಿಯ ಮೇಲೆ ಹಾಕಿಕೊಳ್ಳದೆ ಅತಿ ಉತ್ಸಾಹದಿಂದ ರನ್ನಿಂಗ್ ಆರಂಭಿಸಿದ .
ಸ್ವಲ್ಪ ಉದ್ದವಾದ ತನ್ನ ಮನೆಯ ರಸ್ತೆಯನ್ನು ದಾಟಿ ಇನ್ನೊಂದು ತಿರುವಿನಲ್ಲಿ ಕಾಣಿಸಿಕೊಳ್ಳುತ್ತಿದ್ದ ಹಾಗೆ , ಒಂದು ದೊಡ್ಡ ಮನೆಯ ಗೇಟಿನೊಳಗಿನಿಂದ ಕಳ್ಳನನ್ನ ಕಂಡಂತೆ ಜೂಲು ನಾಯಿಯೊಂದು ಕ್ರೂರವಾಗಿ ಬೊಗಳಿತು .
ಹಯಗ್ರೀವನ ಕಾಲುಗಳು ನಡುಗಿದವು .
ಹಿಂದೆ ಒಂದು ಸಲ ಬೀದಿ ನಾಯಿಯೊಂದು ಅಟ್ಟಿಸಿಕೊಂಡು ಬಂದದ್ದು ನೆನಪಾಯಿತು .
ಮುಂದೆ ಓಡುವ ಧೈರ್ಯವಾಗಲಿಲ್ಲ .
ಹೊರಗೆ ಬರುವ ಆತುರದಲ್ಲಿ ಆ ನಾಯಿ ಕಾಂಪೌಂಡಿನ ಮೇಲೆ ಹಾರಲು ಪ್ರಯತ್ನಿಸುತ್ತಿತ್ತು .
ರೈಟ್ ಎಬೌಟ್ ಟರ್ನ್ ಮಾಡಿ ಹಯಗ್ರೀವ ಮನೆಯ ಕಡೆಗೆ ನಾಗಾಲೋಟದಿಂದ ಓಡಿದ .
ರನ್ನಿಂಗೂ ಬೇಡ , ನಾಯಿ ಕಚ್ಚಿ ಇಂಜೆಕ್ಷನೆ ಸಹವಾಸವೂ ಬೇಡ , ಎಂದುಕೊಂಡು ಆ ಯೋಜನೆಯನ್ನು ಅಷ್ಟಕ್ಕೇ ನಿಲ್ಲಿಸಿದ .
ಒಂದು ದಿನ ತಾನು ನಟಿಸಿರುವ ಅಭೂತಪೂರ್ವ ಚಲನಚಿತ್ರ ಬಿಡುಗಡೆಯಾಗುವ ದಿನಾಂಕದೊಂದಿಗೆ ಅದರ ಜಾಹಿರಾತು ಪತ್ರಿಕೆಗಳಲ್ಲಿ ಕಾಣಿಸಿಕೊಂಡಿತು .
ಅದನ್ನು ಕಂಡು ಹಯಗ್ರೀವನಿಗೆ ಹುಚ್ಚು ಹಿಡಿಯುವುದೊಂದು ಬಾಕಿ .
ಬೀದಿಯಲ್ಲಿ ಕಂಡ ಕಂಡವರಿಗೆಲ್ಲಾ ಹೇಳಿದ . 
ತಾನು ಅದಾಗುವೆ , ಇದಾಗುವೆನೆಂದು ಅಮ್ಮನೆದುರೂ ಕೊಚ್ಚಿಕೊಂಡ .
ಆಕೆಗೆ ನಂಬಿಕೆಯಿರಲಿಲ್ಲ .
" ಆಗಲಿ , ಆದ ಕಾಲಕ್ಕೆ ನೋಡಿಕೊಳ್ಳೋಣ " ಎಂದಳು . 
" ನಿನಗೆ ನಂಬಿಕೆ ಬರೋಲ್ಲ , ನನಗೆ ಗೊತ್ತು .
ಆದಮೇಲಾದ್ರೂ ನಂಬೇ ನಂಬಬೇಕಾಗುತ್ತೆ .
" " ಸದ್ಯ , ಆಗಲಪ್ಪ ಯಾರು ಬೇಡ ಅಂದವ್ರು .
ಪುಣ್ಯಕ್ಕೆ ನೀನು ದಿನಾ ತಿಂದು ಹಾಕೋದು ಈಗಿನಿಂದಲೇ ಉಳಿದರೆ , ನನಗೆ ಇನ್ನು ಕೆಲವು ವರ್ಷ ಅನ್ನದ ಕತೆ ಕಳೆಯುತ್ತೆ .
" " ಒಟ್ಟಿನಲ್ಲಿ ನಾನು ತಿನ್ನೋ ಅನ್ನದ ಮೇಲೆ ನಿನ್ನ ಕಣ್ಣು . 
" " ನಿನಗೆ ನಾನು ಹಾಕೋ ಅನ್ನದ ಮೇಲೆ ತಾನೆ ಕಣ್ಣು ? ತಾಯಿ ಚೆನ್ನಾಗಿರಬೇಕು ಅನ್ನೋದೇನಾದ್ರೂ ಇದೆಯಾ ? " " ನಾನು ಮೊದಲು ಚೆನ್ನಾಗಿರಬೇಕು , ಆಮೇಲೆ ಉಳಿದವರು .
" " ನಾನೂ ನಿನ್ನ ಹಾಗೆ , ನಾನು ಚನ್ನಾಗಿದ್ರೆ ಸಾಕು , ಉಳಿದವರು , ಮಗನಾಗಲಿ - ಪೀಡೆಯಾಗಲಿ ಹಾಳಾಗಿ ಹೋಗಲಿ ಅಂದ್ರೆ ಕೂಳಿಗೇನು ಮಾಡ್ತೀ ? " - 35 - ಹಯಗ್ರೀವನಿಗೆ ರೇಗಿತು .
ಯಾವಾಗಲೂ ಅಷ್ಟೆ , ಅಮ್ಮನ ಮೇಲೆ ಮಾತ್ರ ಕೋಪ ಬಹಳ ಬೇಗ , ಟೈಫಾಯಿಡ್ ಜ್ವರದ ಹಾಗೆ ಏಱ್ತಾ ಇತ್ತು . 
" ಉಪವಾಸ ಬಿದ್ದು ಸಾಯ್ತೀನಿ , ಆಯ್ತಾ ? " ಎಂದ ರೇಗುತ್ತಲೇ .
" ಸದ್ಯ , ಆ ಕಾಲ ಯಾವಾಗ ಬರುತ್ತೋ ! " ಎಂದುಕೊಂಡು ಆಕೆ ಸುಮ್ಮನಾದಳು .
ಅಷ್ಟಕ್ಕೆ ಜಿಗುಪ್ಸೆ ಪಟ್ಟುಕೊಂಡು ಊಟ ಬಿಟ್ಟು ಹೋಗುವಂಥ ಅಸಾಮಿಯೇನಲ್ಲ ಹಯಗ್ರೀವ .
ಸರಿಯಾಗಿ ತಿಂದೇ ಹೊರಗೆ ನಡೆದ ! ಅಂತೂ ಇಂತೂ ಆ ದಿನ ಬಂದೇ ಬಂತು . 
ಒಂದು ದಿನವೆಲ್ಲಾ ಕಾದು , ಮೊದಲ ಪ್ರದರ್ಶನಕ್ಕೆ ಕಷ್ಟಪಟ್ಟು ಟಿಕೆಟ್ ಪಡೆದ . 
" ನಾನು ಮಾಡಿದ್ದೀನಿ ಈ ಚಿತ್ರದಲ್ಲಿ " ಉತ್ಸಾಹ ತಡೆದುಕೊಳ್ಳಲಾರದೆ ಪಕ್ಕದವನಿಗೆ ಹೇಳಿದ . 
ಅವನು ಸ್ವಲ್ಪ ಸಂದೇಹದಿಂದ ಇವನ ಮುಖ ನೋಡಿದ . 
" ಯಾಕೆ ಹಾಗೆ ನೋಡ್ತೀರ ? ಈಗ ನೀವೇ ನೋಡ್ತೀರಲ್ಲ " ಎಂದು ಸಮಾಧಾನ ಪಡಿಸಲು ಪ್ರಯತ್ನಿಸಿದ .
ಚಿತ್ರ ಆರಂಭವಾಯಿತು .
ತಮ್ಮ ನೆಚ್ಚಿನ ನಟನನ್ನು ಕಂಡು ಮತ್ತೇರಿದ ಅಭಿಮಾನಿಗಳ ಗದ್ದಲ , ಶಿಳ್ಳೆಗಳ ನಡುವೆ ಯಾವ ಮಾತೂ ಕೇಳುತ್ತಿರ ~ ಲಿಲ್ಲ .
ಉತ್ಸಾಹದ ಮೇರೆ ಮೀರಿದ ಕೆಲವರು ಚಿಲ್ಲರೆ ಕಾಸುಗಳನ್ನು ಎಸೆಯುತ್ತಿದ್ದರು .
ಸ್ವಲ್ಪ ಬುದ್ಧಿವಂತರಾದ ಮುಂದಿನ ಸೀಟಿನ ಪ್ರಭೃತಿಗಳು ಆ ಕಾಸುಗಳನ್ನು ಆರಿಸಿಕೊಳ್ಳಲು ಒಬ್ಬರ ಮೇಲೊಬ್ಬರು ಬೀಳುತ್ತಿದ್ದರು .
ಅದೆಲ್ಲಾ ತನಗೇ ಆದರೆ ಹೇಗಿರುವುದೆಂದು ಹಯಗ್ರೀವ ಕಲ್ಪಿಸಿಕೊಳ್ಳುತ್ತಿದ್ದ .
ತನ್ನ ದೃಶ್ಯವನ್ನು ಬಿಟ್ಟು ಬೇರೇನನ್ನೂ ನೋಡುವ ಆಸಕ್ತಿ ಅವನಿಗಿರಲಿಲ್ಲ .
ಆ ಚಳುವಳಿಯ ದೃಶ್ಯಕ್ಕಾಗಿ ಬಾಯಲ್ಲಿ ಬೆರಳಿಟ್ಟುಕೊಂಡು ಕಾಯುತ್ತಿದ್ದ .
ಅರ್ಧಗಂಟೆಯ ನಂತರ ಆ ದೃಶ್ಯ ಬಂತು .
ಹಯಗ್ರೀವ ತಕ್ಷಣ ಬೆರಳು ಕಚ್ಚಿಕೊಂಡು " ಹಾ " ಎಂದು ಚೀರಿದ .
ಪಕ್ಕದವನು " ಏನಾಯಿತು ? " ಎಂದ . 
" ಏನಿಲ್ಲ " ಎಂದು ಕುರ್ಚಿಯ ತುದಿಗೆ ಬಂದ ಹಯಗ್ರೀವ .
ಸ್ಲೋಗನ್ನುಗಳನ್ನು ಕೂಗುತ್ತಿರುವ ಗುಂಪಿನ ಮೇಲೆ ಕ್ಯಾಮರಾ ನಿಧಾನವಾಗಿ ಚಲಿಸಿತು .
- 36 - " ಅಗೋ ನೋಡಿ , ನಾನಲ್ಲಿ " ಅಂದ .
ಪಕ್ಕದವನು " ಎಲ್ಲಿ ? " ಎಂದು " ಇಷ್ಟೇನಾ ? " ಎಂದ ಪಕ್ಕದವನು .
" ಇನ್ನೂ ಇತ್ತು , ಬಡ್ಡಿ ಮಕ್ಕಳು ಕಟ್ ಮಾಡಿಬಿಟ್ಟಿದ್ದಾರೆ .
" ಹಯಗ್ರೀವನಿಗೆ ತೀವ್ರ ನಿರಾಸೆಯಾಗಿತ್ತು .
ತಾನು ಚಂದ್ರಕಾಂತನಿಗೆ ಕೊಡಿಸಿದ ತ್ರಿಬ್ಬಲ್ ಫೈವ್ , ವಿಸ್ಕಿ ವ್ಯರ್ಥವಾಯಿತೆನ್ನಿಸಿತು .
ಚಿತ್ರ ಮುಗಿದ ಮೇಲೆ ಕಾಲೆಳೆದುಕೊಂಡು ಹೊರಗೆ ಬಂದು , ಒಟ್ಟಿಗೆ ಮೂರು ಸಿಗರೇಟ್ ಸುಟ್ಟು ದುಃಖ ಶಮನ ಮಾಡಿಕೊಂಡ .
ಒಂದು ವಾರ ಅವನು ಯಾರೊಂದಿಗೂ ಮಾತಾಡಲಿಲ್ಲ .
ನಂತರ ಒಂದು ದಿನ , ಚಂದ್ರಕಾಂತನಿಗೆ ಚೆನ್ನಾಗಿ ಉಗಿದು ಮುಖದಲ್ಲಿ ನೀರಿಳಿಸಬೇಕೆಂದುಕೊಂಡು ಸೀದಾ ಅವರ ಮನೆಗೆ ಹೋದ .
ಅದೃಷ್ಟಕ್ಕೆ ಅವನು ಮನೆಯಲ್ಲೇ ಇದ್ದ . 
ಏನೋ ಶುಭ ಸೂಚನೆಯಿರಬೇಕೆಂದುಕೊಂಡು ಹಯಗ್ರೀವ ಬೈಯಬೇಕೆಂದುಕೊಂಡದ್ದನ್ನು ಮರೆತ . 
" ಯಾಕೆ , ಏನು ಸಮಾಚಾರ ? " " ನಾವು ಸ್ವಂತವಾಗಿ ಪಿಕ್ಚರ್ ಮಾಡ್ತಾಇದೀವಿ .
ನಾನೇ ಡೈರೆಕ್ಟರ್ " " ಹೌದಾ ? 1 " ಆಶ್ಚರ್ಯ ಸಂತೋಷಗಳಿಂದ ಹಯಗ್ರೀವನ ಎರಡು ಕೆನ್ನೆಗಳೂ ಕಿವಿಯವರೆಗೂ ಕಿಸಿದುಕೊಂಡವು .
" ಹಾಗಾದ್ರೆ ನನಗೆ ಚಾನ್ಸ್ ಗ್ಯಾರಂಟಿ ? " " ಖಂಡಿತ .
ನಿನ್ನದೇ ಮೊದಲನೇ ಹೆಸರು . 
" ಹಯಗ್ರೀವನಿಗೆ ಮೂರನೇ ಸ್ವರ್ಗ ಎದುರಿನಲ್ಲೇ ಕಂಡು , ನಾಲ್ಕೂ ದಿಕ್ಕಿಗೆ ಕೇಳುವಂತೆ ಜೋರಾಗಿ ಕಿರುಚಿಕೊಳ್ಳುವಂತೆ ಪ್ರೇರಣೆಯಾಯಿತು .
ಪುಣ್ಯಕ್ಕೆ ತಡೆದುಕೊಂಡು ಕುಣಿಯುತ್ತಾ ಹೊರಟ . 
" ಚಂದ್ರಕಾಂತನ ಮನೆಯ ಹೊರಬಾಗಿಲ ಬಳಿಯ ನಾಲ್ಕು ಮೆಟ್ಟಿಲುಗಳನ್ನು ಒಂದೇ ಏಟಿಗೆ ಹಾರಲು ಹೋಗಿ , ಬಿದ್ದು ಭೂಚುಂಬನ ಮಾಡುವುದು ಸ್ವಲ್ಪದರಲ್ಲಿ ತಪ್ಪಿತು ! - 37 - ಮನೆಗೆ ಹೋದವನೇ ಅಚ್ಚುಕಟ್ಟಾಗಿ ಡ್ರೆಸ್ ಮಾಡಿಕೊಂಡು , ಹೇಳಿದ ಸಮಯಕ್ಕಿಂತ ಅರ್ಧಗಂಟೆ ಮುಂಚಿತವಾಗಿಯೇ ಥರ್ಡ್ ಹೆವೆನ್ ಹೋಟೆಲ್ ತಲಪಿದ .
ಚಂದ್ರಕಾಂತ ಬರುವವರೆಗೆ ನಾಲ್ಕೈದು ಸಿಗರೇಟ್ ಸುಟ್ಟು ಹತ್ತು ಸಲ ಮಹಡಿ ಹತ್ತಿ ಇಳಿದು ಸುಸ್ತಾದ .
ಬೆವರು ಬಂದು ತನ್ನ ಮುಖದ ಅಂದ ಕೆಟ್ಟು ಹೋಗಬಹುದೆಂದು ಕರ್ಚೀಫಿನಿಂದ ಮತ್ತೆ ಮತ್ತೆ ಉಜ಼್ಜಿ ಉಜ್ಜಿ ಒರಿಸಿದ .
ಚಂದ್ರಕಾಂತ ಮತ್ತು ಅವನ ಇಬ್ಬರು ಜೊತೆಗಾರರು ಬಂದ ಕೂಡಲೇ ರೂಂ ನಂ 111 ರಲ್ಲಿ ಹಯಗ್ರೀವನಿಗೆ ಪ್ರವೇಶ ದೊರೆಯಿತು .
ಆ ಮೂವರೂ ಕುರುಚಲು ಗಡ್ಡದ , ಕೆಂಪು ಕಣ್ಣುಗಳು , ಕಪ್ಪು ತುಟಿಗಳು , ಸಾಧಾರಣ ಬಟ್ಟೆಯ ತರಕಲಾಂಡಿಗಳಂತಿದ್ದರೂ , ಹಯಗ್ರೀವ ಅವರ ಯೋಗ್ಯತೆಯ ಬಗ್ಗೆ ಸಂದೇಹ ಪಡಲಿಲ್ಲ .
ಕಾಲುಗಂಟೆಯಲ್ಲಿ ತನ್ನ ಹೆಕಗೇ ಇನ್ನು ಐದಾರು ಜನ ಹುಡುಗರು ಬಂದಿರುವುದು ಅವನ ಗಮನಕ್ಕೆ ಬಂತು . 
ಹೀರೋ ಪಾತ್ರಕ್ಕೆ ಅವರೆಲ್ಲಾ ತನಗೆ ಪ್ರತಿಸ್ಪರ್ಧಿಗಳಾಗಬಹುದೆಂದು ಅಸೂಯೆಯಿಂದ ನೋಡಿದ .
ಸ್ವಲ್ಪಹೊತ್ತು ಇವರನ್ನೆಲ್ಲಾ ಕೊಳೆ ಹಾಕಿ , ಅವರೆಲ್ಲಾ ತಾವು ಮಾಡಲಿರುವ ಚಿತ್ರ ಎಷ್ಟು ಅದ್ಭುತವಾಗಿರಬಹುದೆಂದು , ಎಷ್ಟು ಅದ್ಭುತವಾಗಿ ತಮ್ಮ ಬುದ್ಧಿಶಕ್ತಿಯನ್ನು ಪ್ರಯೋಗಿಸುತ್ತೇವೆಂದು ತಮ್ಮಲ್ಲೇ ವಿಶೇಷವಾಗಿ ಚರ್ಚಿಸಿದರು .
ಮೈಮರೆತು ಕೇಳುತ್ತಿದ್ದ ಹಯಗ್ರೀವನ ಬಾಯಿಂದ ಜೊಲ್ಲು ಸುರಿದು ಒಂದೆರಡು ಸಲ ಪ್ಯಾಂಟಿನ ಮೇಲೆ ಬಿತ್ತು ! ಸ್ವಲ್ಪ ಹೊತ್ತಿನ ನಂತರ ಸುಮಾರು ಸುಂದರಿಯರಾದ ಇಬ್ಬರು ಹುಡುಗಿಯರೂ ಬಂದರು .
ಅವರನ್ನು ಚಂದ್ರಕಾಂತನ ತಂಡದವರು ವಿಶೇಷವಾಗಿ ಸ್ವಾಗತಿಸಿ , ವಿಶೇಷವಾಗಿ ಹಲ್ಲುಗಿಂಜಿ , ವಿಶೇಷವಾಗಿ ಅವರ ದೇಹವನ್ನು ಅಳತೆ ಮಾಡಿಕೊಂಡರು ! ಹುಡುಗಿಯರೊಂದಿಗೇ ಪ್ರತ್ಯೇಕವಾಗಿ ಮಾತನಾಡಲು ಹುಡುಗರನ್ನು ಒಂದು ಗಂಟೆ ಹೊರಗೆ ಕೂಡಲು ಹೇಳಿ ಬಾಗಿಲು ಹಾಕಿಕೊಂಡರು .
ಅವರಲ್ಲಿ ಯಾರಾದರೊಬ್ಬರು ತನಗೆ ಹೀರೋಯಿನ್ ಆಗಬಹುದೆಂದು ಹಯಗ್ರೀವ , ಅಲ್ಲೇ ಒಂದು ಪ್ರೇಮಗೀತೆಯ ದೃಶ್ಯವನ್ನು ಕಲ್ಪಿಸಿಕೊಂಡು ರೋಮಾಂಚಿತನಾದ ! - 38 - ಹುಡುಗಿಯರು ಹೋದನಂತರ ಹುಡುಗರು ಒಬ್ಬೊಬ್ಬರನ್ನೇ ಕರೆದು ಇಂಟರ್್ವ್ಯೂ ನಡೆಸಿದರು .
ಹಯಗ್ರೀವನ ಸರದಿ ಕಡೆಯಲ್ಲಿ ಬಂತು . 
ಅವನು ಹೋಗಿ ಕುಳಿತ ಕೂಡಲೇ ಚಂದ್ರಕಾಂತ ಮಾತಾಡಿದ : " ನಾನು ಹೇಳಿರಲಿಲ್ಲವೇ , ಅದೇ ಈತ , ಹಯಗ್ರೀವ ಅಂತ .
ಬೇಕಾದ್ರೆ ಹೆಸರನ್ನು ಅಶ್ವಪಾದ ಅಂತಲೋ , ಅಶ್ವಘೋಷ ಅಂತಲೋ ಬದಲಾಯಿಸಬಹುದು .
ನಮ್ಮ ಕಥೆಗೆ ಲಾಯಖ್ಖಾದ ಹೀರೋ . 
" ಇತ್ಯಾದಿ ಇತ್ಯಾದಿ .
ಹಯಗ್ರೀವ ಮೂರ್ಛೆ ಬೀಳುವುದೊಂದು ಬಾಕಿ .
ಚಂದ್ರಕಾಂತನ ಕಾಲಿಗೆ ಬೀಳಲೂ ಸಿದ್ಧನಾಗಿದ್ದ .
ಅಷ್ಟರಲ್ಲಿ ಚಂದ್ರಕಾಂತ ಮತ್ತೆ ಮಾತಾಡಿದ , " ನೋಡು ಹಯಗ್ರೀವ , ಇವರು ನಮ್ಮ ಫೋಟೋಗ್ರಾಫರ್ , ಈಗ ನಾವೆಲ್ಲಾ ಸೇರಿ ಪಿಕ್ಟರ್ ಮಾಡಬೇಕೂಂತ ಇರೋದು .
ಫೆಂಟಾಸ್ಟಿಕ್ ಆಗಿರೋ ಕಥೆ ಮಾಡಿದ್ದೀವಿ .
ನಾಲ್ಕು ಫೈಟು , ಎರಡು ಕ್ಯಾಬರೆ , ಇಬ್ರು ಹೀರೋಯಿನ್ , ಆರು ಸಾಂಗ್ ಇವೆ .
ಸಿಲ್ವರ್ ಜೂಬಿಲಿ ಗ್ಯಾರಂಟಿ .
ನಿನ್ನ ಪಾತ್ರ ಕೂಡ , ಹೇಗಿದೆ ಗೊತ್ತಾ ? ಆಹ , ನೀನು ಅದೃಷ್ಟ ಮಾಡಿದ್ದೆ ಬಿಡು ! ಪಿಕ್ಚರೂ ರಿಲೀಸ್ ಆಗ್ತಾ ಇದ್ದ ಹಾಗೆ ಪ್ರೊಡ್ಯೂಸರ್್ಗಳು ನಿನ್ನ ಮನೆ ಮುಂದೆ ಕ್ಯೂನಿಲ್ಲಿದೇ ಇದ್ರೆ ಕೇಳು . 
ನೀನು ಕೇಳಿದಷ್ಟು ದುಡ್ಡು , ಹೇಳಿದ ಹೀರೋಯಿನ್ , ಆಮೇಲೆ ನಮ್ಮನ್ನ ಮರತೇ ಬಿಡಬಹುದು .
" ಛೆ ಛೆ ಎಲ್ಲಾದ್ರೂ ಉಂಟೆ ? ಹೆದರಬೇಡ , ನಿನ್ನ ಫೋಟೋನ ನನ್ನ ಬಂಗಲೇಲಿ ದೊಡ್ಡದಾಗಿ ಹಾಕಿ ದಿನಾ ಹಾರ ಹಾಕ್ತೀನಿ .
" ಹಯಗ್ರೀವ ಭರವಸೆ ನೀಡಿದ . 
" ಅಯ್ಯಯ್ಯೊ ಬೇಡಪ್ಪ , ಈಗಲೇ ನನಗೆ ಸಾಯೋ ಇಷ್ಟವಿಲ್ಲ .
" ಎಂದು ನಗುತ್ತಾ ಹೇಳಿದ ಚಂದ್ರಕಾಂತ , ಮತ್ತೆ ಮುಂದುವರಿಸಿದ : " ಅದಕ್ಕೆ ನಾವೆಲ್ಲ ಒಂದು ಯೋಜನೆ ಮಾಡಿದ್ದೀವಿ .
ಇಷ್ಟು ಜನ ಕಷ್ಟಪಡುವಾಗ ನಾವು ಮೂರು ಜನ ಮಾತ್ರ ಅದರ ಪ್ರಯೋಜನ ಪಡೆಯೋದು ಯಾವ ನ್ಯಾಯ ? ಅದರಿಂದ ಹತ್ತು ಜನ ಒಟ್ಟಿಗೆ ಸೇರಿ ಪಾರ್ಟ್್ನರ್್ಶಿಪ್್ನಲ್ಲಿ ಪಿಕ್ಚರ್ ಮಾಡಬೇಕು ಅಂದುಕೊಂಡಿದ್ದೀವಿ .
ನಮ್ಮ ಜೊತೆ ನೀನೂ ಸೇರಬೇಕು ಅಂತ ನಮ್ಮ ಇಷ್ಟ . 
" ನಾನಾ ? " ಹಯಗ್ರೀವ ಉದ್ದವಾಗಿ ಉಸಿರೆಳೆದುಕೊಂಡ " ನನ್ನ ಹತ್ರ ದುಡ್ಡು ಎಲ್ಲಿಂದ ಬರುತ್ತಯ್ಯ ? ಏನೋ ನೂರೋ ಇನ್ನೂರೋ ಆದ್ರೆ ಹೇಗ಼ೋ , ಯಾರಿಗೋ ಟೋಪಿ ಹಾಕಿ ತರಬಹುದು .
" " ಅದರಿಂದೇನಾಗುತ್ತೆ " ಫೋಟೋಗ್ರಾಫರ್ ಮಾತಾಡಿದ .
" ಒಂದು ಸಿನಿಮಾ ಅಂದ್ರೆ ಆರೇಳು ಲಕ್ಷ ಖರ್ಚಾಗುತ್ತೆ ಅಂತ ಗೊತ್ತು ತಾನೆ ? " ಅಂದ್ರೆ ಲಕ್ಷ ತರಬೇಕು ? ಅಯ್ಯಯ್ಯೋ ಎಲ್ಲಿಂದ ತರಲಿ ? " " ಲಕ್ಷ ಬೇಕಾಗಿಲ್ಲ ಹಯಗ್ರೀವ " ಚಂದ್ರಕಾಂತ ಹೇಳಿದ . 
" ಎಲ್ಲ ಹತ್ತು ಹತ್ತು ಸಾವಿರ ಹಾಕಿದ್ರೆ ಒಂದು ಲಕ್ಷವಾಗುತ್ತೆ .
ಆಮೇಲೆ ಎರಡು ರೀಲು ತೋರಿಸಿದ್ರೆ ಯಾರಾದ್ರೂ ಡಿಸ್ಟ್ರಿಬ್ಯೂಟರ್ ಎಷ್ಟು ಲಕ್ಷ ಬೇಕಾದ್ರೂ ಫೈನಾನ್ಸ್ ಮಾಡ್ತಾರೆ .
ಆವಾಗ ಬೇಕಾದ್ರೆ ನಿನ್ನ ದುಡ್ಡು ನೀನು ವಾಪಸ್ ತಗೋಬಹುದು .
" ಗಬ್ಬುವಾಸನೆಯನ್ನು ಹೀರಿದಂತೆ ಹಯಗ್ರೀವ ಸ್ವಲ್ಪ ಹೊತ್ತು ಮುಖ ಕಿವುಚಿಕೊಂಡು ತಡಕಾಡಿದ .
ಹೀರೋ ಬದಲು ತಾನು ಜೀರೋ ಆಗಬಹುದೆನ್ನಿಸಿತು .
ನಿಧಾನವಾಗಿ ಹೇಳಿದ : " ಇಲ್ಲಯ್ಯ ಚಂದ್ರಕಾಂತ , ಮತ್ತು ನೂರೇ ನನ್ನಿಂತ ಸಾಧ್ಯವಿಲ್ಲದೇ ಇರೋವಾಗ ಹತ್ತು ಸಾವಿರ ಎಲ್ಲಯ್ಯ ತರಲಿ ? ಬೇಕಾದ್ರೆ ದುಡ್ಡಿಲ್ಲದೆ ಆಕ್ಟ್ ಮಾಡ್ತೀನಿ , ಅಷ್ಟೆ . 
" ನಗುತ್ತಾ ಮೂವರೂ ಮುಖ ಮುಖ ನೋಡಿಕೊಂಡರು .
ತಕ಼್ಷಣ ಚಂದ್ರಕಾಂತ ನಗುವಿನ ಬಾಗಿಲು ಬಂದು ಮಾಡಿ , ಮುಖ ಗಂಭೀರ ಮಾಡಿಕೊಂಡು ಹೇಳಿದ : " ನಿನ್ನಿಷ್ಟ , ಬೇಕಾದ್ರೆ ಮೂರು ದಿನ ಟೈಂ ತೆಗೊಂಡು ಚೆನ್ನಾಗಿ ಯೋಚನೆ ಮಾಡಿ ಆಮೇಲೆ ಹೇಳು . 
ಇಂಥ ಅವಕಾಶ ಮತ್ತೆ ಸಿಗೊಲ್ಲ .
ನನ್ನ ಫ್ರೆಂಡ್ ಅಂತ ನಾನು ನಿನಗೆ ರೆಕಮೆಂಡ್ ಮಾಡ್ದೆ . 
ಇದೇ ಪಾತ್ರಕ್ಕೆ ಇಪ್ಪತ್ತು ಸಾವಿರ ಕೊಡೋದಿಕ್ಕೆ ಇನ್ನೂ ಇಬ್ರು ಕಾದಿದ್ದಾರೆ .
ಮೂರು ದಿನಗಳ ಒಳಗೆ ಹೇಳಬೇಕು .
ಆಮೇಲೆ ಸಾಧ್ಯವಿಲ್ಲ .
" ಎರಡು ಕ್ಷಣ ತೆಪ್ಪಗೆ ಕುಳಿತ ಹಯಗ್ರೀವ ನಂತರ ನಿಧಾನವಾಗಿ " ನೋಡೋಣ , ಪ್ರಯತ್ನಪಡ್ತೀನಿ " ಎಂದು ಹೇಳಿ ಅಲ್ಲಿಂದ ಹೊರಬಿದ್ದ .
ಬರುವಾಗ ಇದ್ದ ಉತ್ಸಾಹ ಈಗಿರಲಿಲ್ಲ .
ಆದರೂ ಏನಾದರೂ ಮಾಡಲಾಗುವುದೇ ? ಎಂಬ ಯೋಚನೆ ದಾರಿಯುದ್ದಕ್ಕೂ ಅವನನ್ನು ಚೇಳಿನಂತೆ ಕುಟುಕಲಾರಂಭಿಸಿತು .
` ಇಂಥ ಒಳ್ಳೆ ಅವಕಾಶ ಕಳೆದುಹೋದ್ರೆ ಗತಿಯೇನು ? - 40 - ಅದೂ ಇಬ್ರೂ ಹೀರೋಯಿನ್್ಗಳ ಜೊತೆ ಹೀರೋ ಆಗಿ ನಟಿಸೋ ಅವಕಾಶ ಮತ್ತೆಲ್ಲಿ ಸಿಗುತ್ತೆ ? ಇಲ್ಲ , ಏನಾದ್ರೂ ಮಾಡಲೇಬೇಕು .
ಆದರೆ ಹಾಳಾದವನು ಹತ್ತು ಸಾವಿರ ಹೇಳ್ತಾನೆ , ಎಲ್ಲಿಂದ ತರೋದು ? ಯಾರು ಕೊಡ್ತಾರೆ ? ಹತ್ತು ರೂಪಾಯಿ ಕೊಡೋದಿಕ್ಕೂ ನೂರು ಮಾತಾಡ್ತಾರೆ ಜನ .
ಕೊಟ್ಟವರಿಗೆ ಯಾರಿಗೂ ಹಿಂದೆ ಕೊಟ್ಟಿಲ್ಲ ನಿಜ ಅಥವಾ ಒಬ್ಬೊಬ್ಬರ ಹತ್ರನೂ ಹತ್ತತ್ತೇ ಸಾಲ ತಗೊಂಡು ಒಟ್ಟಿಗೆ ಸೇರಿಸಿದರೆ ಹೇಗೆ ? ಅಂದ್ರೆ ಒಂದು ಸಾವಿರ ಜನ ಹುಡುಕಬೇಕು .
ಹೀಗೆ ಯೋಚನೆ ಮಾಡಿ ತನ್ನ ಪರಿಚಿತರಾಗಿರುವವರನ್ನು ಮನಸ್ಸಿನಲ್ಲೇ ಪಟ್ಟಿ ಮಾಡಿಕೊಂಡ .
ಆದರೆ ಅವನ ಸ್ನೇಹಿತರು , ಪರಿಚಿತರು , ನೆಂಟರು , ಇಷ್ಟರು , ಬೀದಿಯವರು , ಜೊತೆಗೆ ಶತ್ರುಗಳನ್ನು ಸೇರಿಸಿದರೂ ಸಂಖ್ಯೆ ಐವತ್ತು ದಾಟಲಿಲ್ಲ .
` ಥತ್ , ಇದು ಆಗೋ ಹೋಗೋ ಕೆಲಸ ಅಲ್ಲ .
ಬೇರೇನಾದ್ರೂ ದಾರಿ ಹುಡುಕಬೇಕು ' ಎಂದುಕೊಂಡು ಸಂಜೆಯವರೆಗೂ ಪಾರ್ಕಿನಲ್ಲಿ ಕುಳಿತು ಯೋಚಿಸೀ , ಯೋಚಿಸೀ ಸುಸ್ತಾದ .
ಕೈಯಲ್ಲಿದ್ದ ಕಾಸು ಮುಗಿದು ಸಿಗರೇಟಿನ ಬದಲು ಬೀಡಿ ಸೇದಿ ಕೆಮ್ಮಿ ಕೆಮ್ಮಿ ಕಣ್ಣಲ್ಲಿ ನೀರು ಸುರಿಸಿದ .
ರಾತ್ರಿ ಮನೆಗೆ ಬಂದು ಯಥಾಪ್ರಕಾರ ಚೆನ್ನಾಗಿ ತಿಂದು ತನ್ನ ಕೋಣೆಗೆ ಬಂದ . 
ನಿದ್ದೆ ಬರಲಿಲ್ಲ .
ಯೋಚನೆ ಕಂಟಿನ್ಯೂ ಆಗಿತ್ತು .
ಬಹಳ ಹೊತ್ತಾದರೂ ಯಾವ ದಾರಿಯೂ ಗೋಚರಿಸಲಿಲ್ಲ .
ಗೋಚರಿಸಿದ ದಾರಿಗಳಲ್ಲಿ ಹತ್ತು ಸಾವಿರ ಸಿಗುವಂತಿರಲಿಲ್ಲ ! ಗುಂಡು ಹಾಕಿದ್ದರೆ ಏನಾದರೂ ಹೊಳೆಯುತ್ತಿತ್ತೇನೋ ಎನ್ನಿಸಿತು .
ಆದರೆ ಕಾಸಿರಲಿಲ್ಲ ; ಅಮ್ಮ ಕೊಡುವ ಕಾಸು ಯಾತಕ್ಕೂ ಸಾಲುತ್ತಿರಲಿಲ್ಲ .
ಹಿಂದೆ ಒಂದು ಸಲ ಅವರಮ್ಮನ ಪೆಟ್ಟಿಗೆಯಿಂದ ದುಡ್ಡು ಕದ್ದು ಕುಡಿಯಲು ಹೋದದ್ದು ನೆನಪಾಯಿತು .
ತಕ್ಷಣ ದಾರಿಯೊಂದು ಮಿಂಚಿತು ! ಆಗಲೇ ಹನ್ನೆರಡು ಗಂಟೆ ದಾಟಿತ್ತು .
ಅವರಮ್ಮ ನಿದ್ದೆ ಹೋಗಿದ್ದರು .
ಮೆಲ್ಲಗೆ ಹೋಗಿ ದೇವರ ಗೂಡಿನ ಬಳಿಯಲ್ಲಿದ್ದ ಬೀಗ ಹಾಕದ ಪೆಟ್ಟಿಗೆಯನ್ನು ತೆಗೆದ . 
ತಾಯಿಯ ಒಡವೆಗಳ ಗಂಟು ಭದ್ರವಾಗಿತ್ತು .
ಸದರವಾಗಿ ಮಾರಿದರೂ ಮೂವತ್ತು ಸಾವಿರ ಬಾಳುವ ಬಳೆ , ಸರ , ಓಲೆ ಇತ್ಯಾದಿಗಳಿದ್ದವು .
ಗಂಟೇ ತೆಗೆದುಕೊಂಡು ಬಾಯಿಮುಚ್ಚಿ ಎಚ್ಚರದಿಂದ ತನ್ನ ಕೋಣೆಗೆ ಬಂದು ಬಿಟ್ಟ ! ಬೆಳಿಗ್ಗೆ ಹೇಗೋ ಅವನ್ನು ಮನೆಯಿಂದ ಸಾಗಿಸಿ ಮಾರ್ವಾಡಿಯ ಬಳಿ ಹನ್ನೊಂದು ಸಾವಿರಕ್ಕೆ ಅಡವಿಟ್ಟ .
ಮತ್ತೆ ಬಿಡಿಸಿಕೊಳ್ಳೋ ಮೂತಿ ಹಾಗೆ ಕಾಣದೇ ಇದ್ದದ್ದರಿಂದ ಮಾರ್ವಾಡಿ ಅಷ್ಟು ಕೊಡಲು ಒಪ್ಪಿದ .
ಚಂದ್ರಕಾಂತನಿಗೆ ಹತ್ತು ಕೊಟ್ಟರೆ , ತನ್ನ ಖರ್ಚಿಗೆ ಸ್ವಲ್ಪವಾದರೂ ದೊರೆಯಬೇಕೆಂದೇ , ಹದಿನೈದರಿಂದ ಹನ್ನೊಂದಕ್ಕೆ ಇಳಿದು ಅಲ್ಲಿ ಪಟ್ಟು ಹಿಡಿದ .
ಹನ್ನೊಂದು ದೊರೆಯಿತು .
ಇವನು ತಂದ ದುಡ್ಡು ನೋಡಿ ಚಂದ್ರಕಾಂತ ಮತ್ತು ಅವನ ಸ್ನೇಹಿತರು ಬಾಯಿ ಚಪ್ಪರಿಸಿದರು .
! ಹಯಗ್ರೀವನ ಹೀರೋ ಪಾರ್ಟ್ ಗ್ಯಾರಂಟಿಯಾಯಿತು ! ಹದಿನೈದು ದಿನಗಳ ನಂತರ ಒಂದು ಶುಭದಿನ , ಶುಭ ಮಹೂರ್ತದಲ್ಲಿ , ಒಂದು ಹಳ್ಳಿಯಲ್ಲಿ ಶೂಟಿಂಗ್ ಶುರುವಾಯಿತು .
ಆ ಹಳ್ಳಿಯ ಗೌಡರನ್ನು ಉಬ್ಬಿಸಿ ಚಂದ್ರಕಾಂತ ತನ್ನ ತಂಡದ ಊಟದ ಖ಼ರ್ಚಿಗೆ ಟೋಪಿ ಹಾಕಿದ್ದ .
ಶೂಟಿಂಗ್ ಹೇಗೆ ನಡೆಯಿತು ? ಎಷ್ಟು ನಡೆಯಿತು ? ಹಯಗ್ರೀವ ಹೇಗೆ ಅಭಿನಯಿಸಿದ ? ಇತ್ಯಾದಿಗಳನ್ನು ವರ್ಣಿಸುವ ಅಗತ್ಯವಿಲ್ಲ .
ಏಕೆಂದರೆ ಸಿಮಿಮಾ ಮುಗಿಸಿ ಹೆಸರು ಮಾಡುವ ಕಳಕಳಿ ಚಂದ್ರಕಾಂತ ಮತ್ತು ಅವನ ಮಿತ್ರರಿಗಿರಲಿಲ್ಲ .
ಅಂದಮೇಲೆ ಚಂದ್ರಕಾಂತ ಮಾಡಿದ್ದೇ ಡೈರೆಕ್ಷನ್ , ಹಯಗ್ರೀವ ಮಾಡಿದ್ದೇ ಅಭಿನಯ , ಹೇಳಿದ್ದೇ ಸಂಭಾಷಣೆ ತಾನೆ ? ಪ್ರತಿಯೊಂದು ಶಾಟಿಗೂ ` ಭೇಷ್ , ಭಲಾ ' ಎಂಬ ಮೆಚ್ಚಿಗೆ ಹಯಗ್ರೀವನ ಅಭಿನಯಕ್ಕೋ , ಅವನಿಗೆ ಮತ್ತು ಅವನಂಥವರಿಗೆ ಗೋಲ್್ಮಾಲ್ ಮಾಡಿದ ಚಂದ್ರಕಾತನಿಗೋ ಹೇಗೆ ಹೇಳುವುದು ! ಹತ್ತು ಸಾವಿರ ಕೊಟ್ಟವನೆಂದಾದರೂ ಹೀರೋಯಿನ್್ಗಳ ಜೊತೆ ಸಲಿಗೆಯಿಂದ ನಡೆದುಕೊಳ್ಳುವ ಅವಕಾಶವೂ ಹಯಗ್ರೀವನಿಗೆ ದೊರಕಲಿಲ್ಲ .
ಆ ಪ್ರಯೋಜನ ಚಂದ್ರಕಾಂತ ಮತ್ತು ಅವನ ಗೆಳೆಯರಿಗೆ ! ನಾಲ್ಕು ದಿನ ಶೂಟಿಂಗ್ ನಡೆದು , ಪಾತ್ರಧಾರಿಗಳಿಂದಲೇ ಸಂಗ್ರಹವಾದ ಹಣದಲ್ಲಿ ಸ್ವಲ್ಪ ಭಾಗ ಖರ್ಚಾಗಿ , ಉಳಿದದ್ದು ` ಗುಳುಂ ' ಆಗಿ ಮುಕ್ತಾಯವಾಯಿತು .
" ಮುಂದಿನ ತಿಂಗಳು ಊಟಿಯಲ್ಲಿ ಶೂಟಿಂಗ್ ಇದೆ . 
ನಿಮಗೆ ತಿಳಿಸ್ತೀವಿ " ಎಂದು ಭರವಸೆ ಕೊಟ್ಟು ಪ್ಯಾಕ್ ಅಪ್ ಮಾಡಿದರು .
- 42 - ಮತ್ತೆ ಆ ದಿನ ಬರಲೇ ಇಲ್ಲ . 
ಚಿತ್ರ ಮುಗಿಯಲೇ ಇಲ್ಲ , ಹಯಗ್ರೀವನ ಮನೆ ಮುಂದೆ ಪ್ರೊಡ್ಯೂಸರ್್ಗಳು ಕ್ಯೂ ನಿಲ್ಲಲೇ ಇಲ್ಲ ! ಲಕ್ಷ , ಕಾರು , ಬಂಗಲೆ ಇತ್ಯಾದಿಗಳ ಕನಸೆಲ್ಲ ಹಯಗ್ರೀವನಿಗೆ ಬೇಸಿಗೆಯ ಬೆಂಗಳೂರಿನ ಩ಲ್ಲಿಯ ಮುಂದೆ ಜಪ ಮಾಡಿದಂತಾಯಿತು ! ಚಂದ್ರಕಾಂತ ಮತ್ತು ಅವನ ಖದೀಮ ಗೆಳೆಯರು ಮೂರು ತಿಂಗಳು , ಅಂದರೆ ತಲೆ ಬೋಳಿಸಿದ ದುಡ್ಡು ಖರ್ಚಾಗುವವರೆಗೂ ಯಾರ ಕೈಗೂ ಸಿಗಲಿಲ್ಲ ! ಪಾಠಕ ಮಹಾಶಯರೆ , ನಮ್ಮ ಕಥಾನಾಯಕನಾದ ಹಯಗ್ರೀವ ಮಹಾ ಮೂರ್ಖನಂತೆ ಕಾಣುವನೆಂದು ನೀವು ಆಕ್ಷೇಪಿಸಬಹುದು .
ದುಡ್ಡು ಕಳೆದುಕೊಂಡು ಆಕಾಶ ನೋಡುವುದು ವ್ಯಾವಹಾರಿಕವಲ್ಲ ಅನ್ನಿಸಬಹುದು .
ಈ ಥರದ ನಡವಳಿಕೆ ಅಸಹ್ಯವಲ್ಲವೇ , ಎಂದು ಅನುಮಾನ ಕೂಡ ನಿಮಗೆ ಬರಬಹುದು .
ಆದರೆ ಅದಕ್ಕೆ ನನ್ನ ಉತ್ತರ ಬಹಳ ಸರಳ , ಈಗ ಬಹಳ ಜನ ಹೀಗೆ ನಡೆದುಕೊಳ್ಳುತ್ತಿರುವುದು .
ತನ್ನನ್ನು ಮೂರ್ಖನೆಂದು ಹಯಗ್ರೀವ ತಿಳಿದೇ ಇಲ್ಲ . 
ಅಂಥ ತಿಳಿವಳಿಕೆ ಅವನಿಗೆ ಬಂದಿದ್ದರೆ ನಮ್ಮ ಕಥೆ ಅಲ್ಲಿಗೇ ಮುಗಿದುಹೋಗಬಹುದಾಗಿತ್ತು .
ಆದರೆ ಅವನಲ್ಲಿ ಮಿತಿಮೀರಿದ ಸ್ವಪ್ರತಿಷ್ಠೆ ಇದೆಯೆಂದು ನಾನು ಒಪ್ಪುತ್ತೇನೆ .
ಅದು ಎಷ್ಟು ಹೆಚ್ಚಾಗಿದೆಯೆಂದರೆ , ನೀವೇನಾದರೂ ಮೂರ್ಖನೆಂದು ಅವನ ಎದುರಿಗೆ ಹೇಳಿದರೆ , ಕೈಗೆ ಸಿಕ್ಕಿದ್ದರಿಂದ ನಿಮ್ಮ ತಲೆಹೊಡೆಯಲೂ ಹೇಸುವುದಿಲ್ಲ .

ರವಿ ಪತ್ರವನ್ನು ಜೇಬಿಗೆ ಸೇರಿಸಿದ .
ಕೊಠಡಿಯಲ್ಲಿ ಬೇರೆ ಉಪಯುಕ್ತವೆನಿಸುವ ಯಾವುದೇ ವಸ್ತು ಸಿಕ್ಕಲಿಲ್ಲ .
ಲೈಟ್ ಆರಿಸಿ ಹೊರಗೆ ಬಂದ .
ಮೊದಲಿನಂತೆಯೇ ಬೀಗ ಹಾಕಿದ . 
ಅವನು ಮೆಟ್ಟಲು ಇಳಿಯಬೇಕು ಎನ್ನುವಷ್ಟರಲ್ಲಿ ಸುಧೀರ್ ದೂರದ ತಿರುವಿನಲ್ಲಿ ಸರಸರನೆ ನಡೆದು ಬರುತ್ತಿರುವುದು ಕಾಣಿಸಿತು .
ರವಿ ಅವನನ್ನು ಅಲ್ಲಿ ಕಂಡು ಅಚ್ಚರಿಗೊಂಡ .
ಕೂಡಲೇ ಅಲ್ಲೇ ಇದ್ದ ನೀರಿನ ತೊಟ್ಟಿಯೊಂದರ ಹಿಂದೆ ಅವಿತುಕೊಂಡ .
ಸುಧೀರ್ ಲಾಂಗ್ ಕೋಟು ಹಾಕಿ ಫೆಲ್ಟ್ ಹ್ಯಾಟ್ ಧರಿಸಿದ್ದ .
ಅವನ ಎರಡೂ ಕೈಗಳೂ ಲಾಂಗ್ ಕೋಟಿನ ಜೇಬಿನಲ್ಲಿತ್ತು .
ಸುಧೀರ್ ಬಾಗಿಲ ಬಳಿ ನಿಂತು ಒಮ್ಮೆ ಸುತ್ತಲೂ ನೋಡಿದ . 
ಬೀಗದ ಕೈ ಗೊಂಚಲು ಹಿಡಿದು ಒಂದೆರಡು ನಿಮಿಷ ಪ್ರಯತ್ನ ನಡೆಸಿದ ಮೇಲೆ ಬೀಗ ತೆರೆದುಕೊಂಡಿತು .
ಸುಧೀರ್ ಒಳಗೆ ಹೋಗಿ ಬಾಗಿಲು ಭದ್ರಪಡಿಸಿಕೊಂಡ .
ಕಿಟಕಿಯ ಗಾಜಿನಲ್ಲಿ ಬೆಳಕು ಕಂಡಿತು . 
ರವಿ ಬಾಗಿಲ ಬಳಿ ಬಂದು ಕಿವಿಗೊಟ್ಟು ಒಳಗಿನ ಕಾಲು ಸಪ್ಪಳವನ್ನು ಆಲಿಸಿದ . 
ಒಳಗೆ ಓಡಾಡುವ ಸದ್ದು ಬಿಟ್ಟರೆ ಬೇರೇನೂ ಕೇಳಿಸಲಿಲ್ಲ .
ಹದಿನೈದು ನಿಮಿಷಗಳ ನಂತರ ಲೈಟ್ ಆರಿತು , ಸುಧೀರ್ ಬಾಗಿಲು ತೆರೆದುಕೊಂಡು ಹೊರಗೆ ಬಂದಾಗ ಎದುರಿಗೆ ರವಿ ನಿಂತಿರುವುದನ್ನು ಕಂಡು ಹೌಹಾರಿದ . 
ಅವನ ಹಣೆಯಲ್ಲಿ ಬೆವರು ಹನಿ ಸಾಲುಗಟ್ಟಿತು .
ಮುಖದ ಬಣ್ಣ ಹಾರಿತು . 
ತುಟಿ ಒಣಗಿದವು . 
ಮೆಲ್ಲನೆ ಕಂಪಿಸತೊಡಗಿದ .
` ಓಹ್ ರವಿ ! ನೀವು ಇಲ್ಲಿ ' ಸುಧೀರ್ ತೊದಲಿದ . 
` ಹೌದು ನೀವು ಇಲ್ಲಿಗೆ ಬಂದಿರುವ ಕಾರಣಕ್ಕಾಗಿಯೇ ನಾನೂ ಬಂದೆ . 
ಆದರೆ ನೀವು ನನಗಿಂತ ಮೊದಲು ಬಂದಿದ್ದೀರಿ ಅಷ್ಟೇ ? ' ರವಿ ವ್ಯಂಗ್ಯ ನಗೆ ಚೆಲ್ಲಿದ . 
` ಅಂದರೆ ! ' ಸುಧೀರ್ ಗಾಬರಿಗೊಂಡ .
` ಕೊಲೆಯಾದ ಪ್ರೊಫೆಸರ್ ಭಾರ್ಗವರ ಕೊಠಡಿಯಲ್ಲಿ ಏನಾದರೂ ಸುಳಿವು ಸಿಕ್ಕಿರಬಹುದೇ ಎಂದು ಬಂದಿದ್ದೀರಿ ಅಲ್ಲವೇ ? ' ` ಹೌದುಹೌದು ಪ್ರೊಫೆಸರ್ ವಿದೇಶಿ ಗೂಢಚಾರರ ಜೊತೆ ಶಾಮೀಲಾಗಿರುವರೆಂದು ತಿಳಿಯಿತು .
ಆದ್ದರಿಂದ ಅವರ ಈ ಕೊಠಡಿ೟ಲ್ಲಿ ಏನಾದರೂ ಸುಳಿವು ಸಿಕ್ಕೀತೆಂದು ನೋಡಲು ಬಂದೆ ' ಕರವಸ್ತ್ರದಿಂದ ಬೆವರು ಹನಿ ಒರೆಸಿಕೊಂಡ .

ರಾಜನಾಗಿಯೂ ಇದ್ದು ಇರದಂತಿದ್ದ ಪುರುಕುತ್ಸ ಮಹಾರಾಜನಿಗಿಂತ ಮಹಾರಾಣಿ ಪುರುಕುತ್ಸಾನಿಯ ವರ್ಚಸ್ಸು ಮೂರೇ ದಿನಗಳಲ್ಲಿ ಎಲ್ಲೆಡೆಯಲ್ಲೂ ಹರಡಿತು . 
ಎಲ್ಲ ಅಧಿಕಾರಿಗಳು , ಮನ್ನೆಯರು , ಶ್ರೇಷ್ಠಿಗಳು ಕೊಂಡಾಡತೊಡಗಿದರು .
ರಾಜ್ಯಸೂತ್ರಗಳೆಲ್ಲ ಪುರುಕುತ್ಸಾನಿಯ ವಶಕ್ಕೆ ಬಂದವು . 
ತಾರ್ಕ್ಷ್ಯನೂ ತೋರಿಕೆಗೆ ಅರಸನ ಆಪ್ತಸೇವಕನೇ ಹೊರತು , ಅಲ್ಲಿನ ಘಟನೆಗಳನ್ನು ಕಳ್ಳರೀತಿಯಿಂದ ಮಹಾರಾಣಿಗೆ ತಿಳಿಸತೊಡಗಿದನು . 
ಎಲ್ಲ ರೀತಿಯಿಂದ ಗೆದ್ದ ರಾಣಿ ಪುರುಕುತ್ಸಾನಿ ಒಂದು ವಿಷಯದಲ್ಲಿ ಮಾತ್ರ ನಿರಾಶಳಾದಳು . 
ಎರಡುವಾರ ಸತತ ಯತ್ನ ಮಾಡಿದರೂ ಅವಳ ಕೌಮಾರ್ಯ ಅಳಿಯಲಿಲ್ಲ . 
ಇನ್ನೊಬ್ಬ ಹೆಣ್ಣಿಗೆ ಅರಸನ ಶಯ್ಯಾಗೃಹಕ್ಕೆ ಪ್ರವೇಶ ಕೊಡಲಿಲ್ಲ ಎಂಬುದೇ ಆಕೆಯ ಯಶಸ್ಸು . 
ಅರಸನಿಗೆ ಹದಿನೈದು ದಿನ ಉಣಬಡಿಸಿದ್ದೊಂದೇ ಆಕೆಯ ಅಗ್ಗಳಿಕೆ . 
ಒಮ್ಮೆಯಂತೂ ಪುರುಕುತ್ಸ ಸ್ಪಷ್ಟ ಹೇಳಿಬಿಟ್ಟ : " ಒಮ್ಮೆ ನಿನಗೆ ನಾನು ಲಭ್ಯವಾಗುವ ಸಂಧಿ ಇತ್ತು . 
ಅಂದು ನೀನೆ ನನ್ನನ್ನು ಹೊಡೆದುಬಡಿದು ಮೂಲೆಯಲ್ಲಿ ಮಲಗಹಚ್ಚಿದೆ . 
ಈಗ ಅನುಭವಿಸು . 
ನನ್ನಿಂದ ಇದು ಆಗದ ಕೆಲಸ ! " ಇಷ್ಟು ಸ್ಪಷ್ಟ ಮಾತಾದ ಮೇಲೆ ಹತಾಶಳಾದ ಪುರುಕುತ್ಸಾನಿ ಅತ್ತ ಇನ್ನೊಂದು ವಿಚಾರ ಮಾಡಲಿಲ್ಲ . 
ರಾಜನನ್ನು ತಾರ್ಕ್ಷ್ಯನಿಗೆ ಒಪ್ಪಿಸಿಬಿಟ್ಟಳು . 
ನಾಗಬಾಲಕ ಕಾಲಿಯನನ್ನು ಅವನ ಸೇವೆಗೆ ಇಟ್ಟಳು . 
ತಾರ್ಕ್ಷ್ಯನು ಎರಡು ದಿನಕ್ಕೊಮ್ಮೆ ರಹಸ್ಯ ವರದಿ ಒಪ್ಪಿಸುತ್ತಿದ್ದ . 
ಅರಸನ ಶಯ್ಯಾಗೃಹಕ್ಕೆ ಇನ್ನೊಮ್ಮೆ ಪುರುಕುತ್ಸಾನಿ ಕಾಲು ಹಾಕಲಿಲ್ಲ . 
ಪೌರಜನರು ತಾರ್ಕ್ಷ್ಯನ ಬಗ್ಗೆ ತಕರಾರು ತೆಗೆದುಕೊಂಡು ಬಂದರು , ಊರ ಗಣಿಕೆಯರನ್ನೆಲ್ಲ ರಾಜಗೃಹಕ್ಕೆ ಕರೆದೊಯ್ಯುತ್ತಾನೆಂದು , ತಾರ್ಕ್ಷ್ಯನ ಎರಡೂ ಮುಖಗಳನ್ನು ಅರಿತ ಪುರುಕುತ್ಸಾನಿ ಏನೂ ಹೇಳಲಿಲ಼್ಲ . 
ಪೌರರನ್ನೇ ಸಲಹೆ ಕೇಳಿದಳು . 
" ಲೀಲಾವಿಲಾಸಕ್ಕಾಗಿಯೇ ಅಯೋಧ್ಯೆಯ ಹಿಂದಿನ ಮಹಾರಾಜರೆಲ್ಲರೂ ಆಮ್ರವನದಲ್ಲಿಯ ಕುಟೀರದಲ್ಲಿ ಇರುತ್ತಿದ್ದರು . 
ಅವರ ವಿಲಾಸಗಳು ಪೌರರಿಂದ ಮರೆಯಾಗುತ್ತಿದ್ದವು .
ರಾಜಗೃಹದಲ್ಲೇ ಇಂಥ ಕ್ಷುದ್ರ ವಿಲಾಸಗಳು ನಡೆಯುವುದು ಲೋಕನಿಂದೆಗೆ ಕಾರಣವಾಗುತ್ತದೆ . 
ಗಣಿಕೆಯರು ರಾಜಗೃಹವನ಼್ನು ಸೇರುವುದು ಎಲ್ಲರಿಗೂ ಅಪಮಾನಾಸ್ಪದ . 
ಇದರ ಮೇಲೆ ಮಹಾರಾಣಿಯವರ ಚಿತ್ತ ! " ಪರಿಸ್ಥಿತಿ ಕೈಮೀರಿದೆಯೆಂದು ಮಹಾರಾಣಿಗೆ ಮನದಟ್ಟಾಯಿತು . 
ತಮ್ಮ ಖಾಸಗೀ ಪತಿ - ಪತ್ನಿ ವೈಫಲ್ಯವು ಎಲ್ಲ ಪ್ರಜಾಜನರಿಗೆ ಗೊತ್ತಾಗಿದೆಯೆಂಬುದು ಅಂಗೈ ಮೇಲಿನ ನೆಲ್ಲಿಕಾಯಿಯಷ್ಟು ಸ್ಪಷ್ಟ . 
ಮಹಾರಾಣಿಗೆ ಸಿಟ್ಟು ಬರಲಿಲ್ಲ . 
ಮನಸ್ಸು ತೀರ ಕಹಿಗೊಂಡಿತು . 
ತಾಯಿ ಬಿಂದುಮತೀದೇವಿ ಈ ವಿವಾಹವನ್ನು ವಿರೋಧಿಸಿದ್ದಳೆಂದು ಅವಳಿಗೆ ತಿಳಿದಿತ್ತು . 
ಆದರೇನು ಮಾಡುವುದು ? ಈಗ ಹಿಂಜರಿದರೆ ಸಲ್ಲದು . 
ತಾನೂ ಒಂದು ಹೆಜ್ಜೆ ಮುಂದೆಯೇ ಹಾಕಬೇಕು . 
" ಮಹಾರಾಜರು ಆಮ್ರವನದಲ್ಲಿ ಇರತೊಡಗಿದರೆ , ಪ್ರಜೆಗಳನ್ನು ಸಂರಕ್ಷಿಸುವವರು ಯಾರು ? " ಒಬ್ಬ ಮಧ್ಯವಯಸ್ಕ ತಲೆತಿರುಕನು ಹೇಳಿಯೇಬಿಟ್ಟನು : " ಮಹಾ ರಾಣಿಯವರು ಸಮಾನ ಅಧಿಕಾರಿಗಳು , ಸಮರ್ಥರು , ವರ್ಚಸ್ವಿಗಳು . 
" - ಹೀಗೆ ಸ್ಪಷ್ಟ ಮಾತು ರಾಣಿಗೆ ಬೇಕಾಗಿರಲಿಲ್ಲ . 
ಮನಸಾ ಒಪ್ಪಿಗೆಯಾಗುವ ಮಾತೇ ಸರಿ ! ಆದರೆ , ಈ ವಾಚ್ಯಾರ್ಥಕ್ಕೆ ಮಾತು ಇಳಿಯಬಾರದು . 
ರಾಣಿ ತಲೆ ಅಲ್ಲಾಡಿಸಿದಳು . 
ಅವಳ ಮನೋಧರ್ಮದ ಸೂಕ್ಷ್ಮವನ್ನು ಅರಿತ ಒಬ್ಬ ಅನುಭವಿ ಶ್ರೇಷ್ಠಿಯು ಆ ಮಾತಿನ ಮೊನಚನ್ನು ಮೊಂಡಗೊಳಿಸಲಿಕ್ಕೆಂದೇ ಹೇಳಿದ : " ಸಾಮ್ರಾಜ್ಞಿ , ನಮ್ಮಲ್ಲಿ ಕೆಲವು ಧೃಷ್ಟರ ಮಾತನ್ನು ಕ್ಷಮಿಸಬೇಕು . 
ಮಹಾರಾಜ ಮಹಾರಾಜ್ಞಿಯವರನ್ನು ಅಗಲಿಸುವ ಉದ್ದೇಶ ನಮ್ಮದಲ್ಲ . 
ಅಯೋಧ್ಯೆಯ ಅನೇಕ ಪ್ರಭುಗಳು ವಿಲಾಸಿಗಳು . 
ಅದು ರಾಜಧರ್ಮದ ಒಂದು ಅಂಶ . 
ಗಣಿಕೆಯರಿಗೆ ರಾಜಮಾನ್ಯತೆ ಸಿಕ್ಕುವ ಬಹಿರಂಗ ಪ್ರಘಾತದಿಂದಷ್ಟೇ ನಮಗೆ ಚಿಂತೆಯಾಗಿದೆ . 
ಮಹಾರಾಜ್ಞಿಯವರು ಏನಾದರೂ ಉಪಾಯ ಮಾಡಬೇಕು . 
ಗಣಿಕೆಯರು ರಾಜರಿಂದ ಮನ್ನಣೆ ಪಡೆದು ರಾಜರ ಸ್ಥಾನವನ್ನೇ ಆಕ್ರಮಿಸಿದ ಕೆಲವು ಉದಾಹರಣೆಗಳು ಇತ್ತೀಚೆಗೆ ಹೆಚ್ಚುತ್ತಿವೆ . 
ಆ ದೌರ್ಭಾಗ್ಯ ಅಯೋಧ್ಯೆಗೆ ಒದಗದಿರಲಿ , ಇಷ್ಟೇ ನಮ್ಮ ಆಶಯ . 
ಪ್ರಸಂಗಕ್ಕೆ ತಕ್ಕಂತೆ , ಮಹಾರಾಜರು ಒಂದು ಪಕ್ಷ , ಒಂದು ಮಾಸ , ಇಚ್ಛಾನುಸಾರವಾಗಿ ಆಮ್ರವನಕ್ಕೆ ಹೋಗಿ ವಿಶ್ರಾಂತಿ ಪಡೆಯಬೇಕು . 
ಬೇಕಾದ ಗಣಿಕೆಯರನ್ನು ಅಲ್ಲಿಯೇ ಕರೆಸಿಕೊಳ್ಳಬಹುದು .
ಮರಳಿ ಪ್ರಜಾಪಾಲನಕ್ಕಾಗಿ ಅರಮನೆಗೆ ಬರಬೇಕು . 
ಆಮ್ರವನವೇನೂ ಅಯೋಧ್ಯೆಗೆ ದೂರವಲ್ಲ . 
ಒಂದೂವರೆ ಗಾವುದ ಅಷ್ಟೆ . 
ಅಂಥ ಅಗತ್ಯ ಸಂದರ್ಭಗಳಲ್ಲಿ ಒಂದು ಎರಡು ಪ್ರಹರಗಳಲ್ಲಿ ಇಲ್ಲಿ ಬಂದು ನಿಲ್ಲಬಹುದು . 
ಆವರೆಗೆ ಮಹಾರಾಣಿಯವರ ನೇತೃತ್ವದಲ್ಲಿ ನಾವು ಹೋರಾಡುವ ಕಾಪಿನವರಾಗಿ ರಾಜ್ಯವನ್ನು ರಕ್ಷಿಸುತ್ತೇವೆ ! " ಈ ಶಬ್ದರೂಪದಲ್ಲಿ ಮಹಾರಾಣಿ ಗೋಣು ಹಾಕುವಂತಾಯಿತು . 
ಆದರೂ ಯಾವ ನಿರ್ಣಯಕ್ಕೂ ಬರದೆ , " ನಾನು ವಿಚಾರ ಮಾಡಬೇಕು . 
ಅವಕಾಶ ಕೊಡಿರಿ ! " ಇಷ್ಟೇ ಹೇಳಿ ಅವರನ್ನು ಕಳಿಸಿಕೊಟ್ಟಳು . 
ಅಪಕ್ವ ಜನರಿಗೆ ತಮ್ಮ ಸಂಧಾನ ವ್ಯರ್ಥವಾಯಿತೆಂದು ಅನಿಸಿತು . 
ಅನುಭವಿ ನಾಮಶ್ರೇಷ್ಠಿಯೂ , ಕೂದಲೆಳೆಯ ಅಗಲದಿಂದ ಮರ್ಯಾದೆ ಉಳಿಸಿಕೊಂಡ ಅನುಭವಿ ಲೋಲುಪ ದೇವರಾಜನಿಗೂ , ರಾಣಿಯ ಮೌನ ಗೋಣಲ್ಲಾಟವೇ ಸಾಕಾಯಿತು . 
ತಮ್ಮ ಸಂಧಾನ ಯಶಸ್ವಿಯಾಯಿತೆಂದೇ ಅವರು ನಿಶ್ಚಯಿಸಿದರು . 
ರಾಣಿ ಎಷ್ಟು ನಿಷ್ಟುರ ಕರ್ತವ್ಯಶಾಲಿಯೆಂಬುದನ್ನು ಹದಿನೈದೇ ದಿವಸಗಳಲ್ಲಿ ಅವರು ಅರಿತಿದ್ದರು . 
ಮಹಾರಾಣಿ ತಕ್ಷಣ ಕರೆಸಿದ್ದು ತಾರ್ಕ್ಷ್ಯನನ್ನೇ . 
ತನ್ನ ಬಗ್ಗೆ ದೂರು ಕೊಡಲಿಕ್ಕೆಂದು ಪೌರರ ಸಮಿತಿಯೊಂದು ಮಹಾರಾಣಿಯವರ ಬಳಿಗೆ ಬಂದದ್ದನ್ನು ತಿಳಿಯುತ್ತಲೇ ಗರ್ಭಗಲಿತನಾದ ತಾರ್ಕ್ಷ್ಯನು ಗಡಗಡ ನಡುಗುತ್ತಲೇ ಮಹಾರಾಣಿಯ ಬಳಿಗೆ ಬಂದು , " ನನ್ನನ್ನು ರಕ್ಷಿಸಿರಿ " ಎಂದು ಸಾಷ್ಟಾಂಗ ಬಿದ್ದನು . 
" ಹುಚ್ಚಾ , ಏಳು , ನಿನಗೆ ಸಂತೈಸಲು ನನಗೆ ಸಮಯವಿಲ್ಲ . 
ನಿನ್ನಿಂದ ಎರಡು ಕೆಲಸಗಳಾಗಬೇಕಾಗಿದೆ - ಒಂದು , ನೀನು ಮಹಾರಾಜರ ಬಳಿ ಹೋಗಿ ಪಕ್ಷ್ಮಾದೇವಿಯ ಗುಣಗಾನ ಮಾಡು . 
ಶಯನದಲ್ಲಿ ಅವಳು ಬಹಳ ಸುಖವೆಂದು ಬಣ್ಣಿಸು . 
ನಿನಗ಼ೆ ಹೇಗೆ ಗೊತ್ತು , ಎಂದು ಮಹಾರಾಜರು ಕೇಳಬಹುದು . 
ಅಂಥ ಪ್ರಸಂಗ ಬಂದರೆ , ದೇವರಾಜ ಮನ್ನೆಯರು ಹೇಳಿದರೆಂದು ಹೇಳು . 
ರಾಜರಿಗೆ ಆ ಗಣಿಕೆಯ ಲಾಲಸೆ ಇನ್ನೂ ಅಳಿದಿಲ್ಲ . 
ತಮಗೆ ಸಲ್ಲಬೇಕಾದುದು ದಕ್ಕಲಿಲ್ಲವೆಂಬ ಬಗ್ಗೆ ಅವರು ಖಿನ್ನರಾಗಿದ್ದಾರೆ .
ನನ್ನ ಮೇಲೆ ಹರಿಹಾಯುತ್ತಾರೆ . 
ಎರಡನೇ ಕೆಲಸ , ನೀನು ಅವರ ಹಾಸಿಗೆಗಾಗಿ ಬೇಗನೇ ಪಕ್ಷ್ಮಾದೇವಿಯನ್ನು ಕರೆತರಬೇಕು ! " ತಾರ್ಕ್ಷ್ಯ ಬಾಯಿಬಿಟ್ಟು ನೋಡುತ್ತಲೇ ನಿಂತನು , ಚಕಿತನಾಗಿ . 
ಇದೇನು ಮಹಾರಾಣಿ ಆಟ ಆಡಿಸುತ್ತಿದ್ದಾರೆ .
ಅವರ ಗುರಿ ಏನಿರಬಹುದು ? " ಮಹಾರಾಜ್ಞಿಯವರು ಪಕ್ಷ್ಮಾ ತಿರುಗಿ ಅಯೋಧ್ಯೆಗೆ ಬಂದರೆ ಶೂಲಕ್ಕೇರಿಸುವುದಾಗಿ ಅಪ್ಪಣೆ ಕೊಡಿಸಿರುವಿರಿ . 
ಆಕೆ ಬರಲು ಭಯಪಟ್ಟರೆ . 
" " ಅಯೋಧ್ಯೆಗೆ ಕರೆತರಲು ಯಾರು ಹೇಳಿದರು ? - ಆಮ್ರವನಕ್ಕೆ ಕರೆತರಬೇಕು . 
ಒಂದು ಗುಡಿಸಿಲಿನಲ್ಲಿ ಕೂಡಿಸಿ ಮಹಾರಾಜರನ್ನು ಕರೆದೊಯ್ಯಬೇಕು . 
ತೃಪ್ತಿಪಡಿಸಿ ಕರಕೊಂಡು ಬರಬೇಕು . 
" ಮಹಾರಾಣಿಯ ಕಣ್ಣಲ್ಲಿ ನೀರು ಊರಿತು , ತನ್ನ ಗಂಡನ ಸೂಳೆಗಾಗಿ ತಾನೇ ಕುಂಟಲಗಿತ್ತಿಯಾಗಬೇಕಾಯಿತಲ್ಲಾ - ಎಂಬ ಕಲ್ಪನೆಯಿಂದ . 
ತಾರ್ಕ್ಷ್ಯ ನೆಲ ನೋಡತೊಡಗಿದ . 
ಅವನಿಗೆ ಕಸಿವಿಸಿಯಾಯಿತು . 
ಎಷ್ಟಾದರೂ ಅವನು ರಾಣಿಯ ಗೋತ್ರದವನೇ . 
" ಮಹಾರಾಜರು ಬರಲೊಪ್ಪದಿದ್ದರೆ . 
? " ರಾಣಿಯ ಕೋಪ ಉದ್ರೇಕಿಸಿತು . 
" ನಿನಗೆ ಈ ಕೆಲಸ ಒಪ್ಪಿಸಿದೆ . 
ಅದನ್ನು ಹೇಗೆ ಪೂರೈಸುವುದು ಅದು ನಿನ್ನ ಚಿಂತೆ . 
ಇಲ್ಲಿಂದ ಹೊರಡು . 
ನಿನಗೆ ಎಂಟು ದಿನ ಅವಧಿ ಕೊಟ್ಟಿದೆ . 
" ರಾಣಿ ಬಿರಬಿರನೆ ಅಲ್ಲಿಂದ ಒಳಗೆ ನಡೆದಳು . 
ಬೆರಳು ಚಾಚಿ ತನ್ನ ಮುದ್ರಿಕೆಯ ಉಂಗುರವನ್ನು ಕೊಡಲು ಮರೆಯಲಿಲ್ಲ . 
ಪಕ್ಷ್ಯಾಳಿಗೆ ಸಲ್ಲಬೇಕಾದ ನೂರು ವರಹಗಳಿದ್ದ ಹಮ್ಮಿಣಿಯನ್ನು ಕೊಡಲು ಮರೆಯಲಿಲ್ಲ . 
ತಾರ್ಕ್ಷ್ಯ ನಿಟ್ಟುಸಿರುಬಿಟ್ಟು ಅಲ್ಲಿಯೇ ತುಸು ಸಮಯ ಕಂಭಕ್ಕೆ ಒರಗಿಕೊಂಡ . 
ಪಕ್ಷ್ಯಾಳನ್ನು ನಂದಿಗ್ರಾಮದವರೆಗೆ ರಥ ಒಯ್ದಿತ್ತು . 
ಅಲ್ಲಿಂದ ಎರಡು ಸೀಳುದಾರಿಗಳು . 
ಒಂದು ದಂಡಕಾರಣ್ಯಕ್ಕೆ . 
ಅತ್ತ ನಗರೋಪಜೀವಿ ಪಕ್ಷ್ಮಾ ಹೋಗಿರಲು ಸಾಧ್ಯವಿಲ್ಲ . 
ಇನ್ನೊಂದು ದಾರಿ ಹಿಡಿದು ಒಂದೆರಡು ಹಳ್ಳಿ ದಾಟಿ ಶ್ರಾವಸ್ತಿ ಸೇರಿರಬಹುದು . 
ಅದು ತಕ್ಕಮಟ್ಟಿಗೆ ದೊಡ್ಡ ಊರು . 
ಬಾಡಿಗೆಯ ರಥ ಮಾಡಿಕೊಂಡು ಮುಂದೆ ಕಾಶಿಗಾಗಲೀ ಪಾಟಲೀಪುತ್ರಕ್ಕಾಗಲೀ ಹೋಗಬಹುದು . 
ಕರೆತರುವಾಗ ಶ್ರಾವಸ್ತಿಯಲ್ಲಿ ಒಂದು ದಿನ ಒಬ್ಬ ಅಡಗೂಲಜ್ಜಿಯ ಮನೆಯಲ್ಲಿ ಇಳಿದಿದ್ದರು . 
ಮೊದಲು ಆಕೆಯನ್ನು ಸಂಧಿಸಿದರೆ ಸುದ್ದಿ ತಿಳಿಯಬಹುದು . 
ಬೇಗನೇ ಹೋಗಬೇಕು . 
ಆದರೆ ಕರೆತರುವಾಗ ಮಾತ್ರ ಸಂಶಯ ಬರದಂತೆ ರಥದ ಮೇಲೆ ಯವನಿಗೆ ಹಾಕಿ ತರಬೇಕು . 
ಪಹರೆಯವರಿಗೆ " ಮಹಾರಾಣಿಯ ಸ್ನೇಹಿತೆ " ಎಂದು ಹೇಳಿ ಉಂಗುರ ತೋರಿಸಬೇಕು . 
ಹೊರಡುವ ಮೊದಲು ಮಹಾರಾಜರನ್ನು ಕಂಡು ನೃತ್ಯಾಂಗನೆ ಪಕ್ಷ್ಮಾಳನ್ನು ಆಮ್ರವನಕ್ಕೆ ತಂದರೆ ಹೇಗೆ ? ಎಂದು ಕೇಳಬೇಕು . 
ಎರಡನೆಯ ಕೆಲಸ ಸುಲಭವಾಗಿ ಕೈಗೂಡಿತು . 
ತಾರ್ಕ್ಷ್ಯ ಮಹಾರಾಜರ ಶಯನಗೃಹದೆದುರು ತನ್ನ ಕುದುರೆಯನ್ನು ನಿಲ್ಲಿಸುತ್ತಲೆ ಕಾಲಿಯ ಓಡುತ್ತ ಬಂದು , " ಬೆಳಗಿನಿಂದ ಮಹಾರಾಜರು ನಿನ್ನನ್ನು ನೆನಸುತ್ತಿದ್ದಾರೆ .
ಎಲ್ಲಿ ಹೋಗಿದ್ದಿ ? " ಎಂದು ಕೇಳಿ , ಕೈಹಿಡಿದು ಒಳಗೆ ಕರೆದುಕೊಂಡು ಹೋದನು . 
ಮಹಾರಾಣಿ ಕೋಣೆಗೆ ಬರುವುದನ್ನು ನಿಲ್ಲಿಸಿ ಐದೇ ದಿನವಾದರೂ , ಸ್ತ್ರೀಸಂಗವಿಲ್ಲದೆ ಮಹಾರಾಜರು ಇಪ್ಪತ್ತು ದಿನ ಕಳೆದಿದ್ದರು . 
ಪೌರಜನರ ಮನವಿಯ ಸುದ್ದಿ ತಿಳಿದ ಧೂರ್ತ ತಾರ್ಕ್ಷ್ಯನು ಗೆಳೆಯನ ಮನೆ ಸೇರಿ ಕಣ್ಮರೆಯಾಗಿದ್ದನು .
ಅವನು ಅಲ್ಲಿ ಅಡಗಿ ಕುಳಿತದ್ದು ಮಹಾರಾಣಿಯವರಿಗಷ್ಟೇ ಗೊತ್ತು . 
ತಾರ್ಕ್ಷ್ಯ ಒಳಗೆ ಹೋಗುತ್ತಲೇ , ಮಹಾರಾಜರು ಸಿಡಿಸಿಡಿ ಮಾಡುತ್ತ " ಕತ್ತೇ , ಎಲ್ಲಿ ತೊಲಗಿದ್ದೆ ? " ಎಂದು ಗರ್ಜಿಸಿದರು . 
" ಪ್ರಭೂ , ಸೇವಕನನ್ನು ರಕ್ಷಿಸಬೇಕು " ಎಂದು ತಾರ್ಕ್ಷ್ಯ ಕಾಲಿಗೆ ಅಡ್ಡಬಿದ್ದು ಪ್ರಭುಗಳ ಕಾಲನ್ನು ಬಲವಾಗಿ ಹಿಡಿದುಕೊಂಡನು . 
" ಏನಾಯಿತು ? " " ಮಹಾಪೌರರೂ ಊರಿನ ಪ್ರಮುಖರೂ ನನ್ನನ್ನು ಬಲವಂತವಾಗಿ ಹಿಡಿದು ಮಹಾರಾಣಿಯವರ ಎದುರು ನಿಲ್ಲಿಸುವ ಸಂಚು ಹೂಡಿದರು . 
ಮರೆಯಾಗಿ ಅಡಗಿ ಕುಳಿತಿದ್ದೆ . 
ನಾನು ಕಲಾವಂತಿಯರನ್ನು ರಾಜಗೃಹಕ್ಕೇನೇ ಕರಕೊಂಡು ಬರುವುದು ಪೌರರಿಗೆ ಅಪಮಾನವಂತೆ ! " " ಯಾರು ಹಾಗೆ ಹೇಳಿದವರು ? " - ಆಗಲೆ ಅರಸನಿಗೆ ಅರ್ಧ ಮನವರಿಕೆಯಾದಂತೆ ಅವನ ಧನಿ ತತ್ತರಿಸಿತ್ತು . 
ಅವನ ಧ್ವನಿಯಲ್ಲಿ ಅರ್ಧ ಉಗ್ರತೆ ಇತ್ತಾದರೂ ಅನಿರ್ಧಾರವೂ ಇತ್ತು . 
ತಾರ್ಕ್ಷ್ಯ ಚತುರ . 
ಈ ಪ್ರಶ್ನೆಗೆ ಉತ್ತರ ಕೊಡಲು ಹೋಗಲಿಲ್ಲ . 
ಬದಲಾಗಿ ತನ್ನ ಪೂರ್ವಯೋಜನೆಯನ್ನೇ ಮುಂದಿಟ್ಟ : " ಪ್ರಭೂ , ತಮ್ಮ ಮೂರು ತಲೆಮಾರಿನ ಹಿರಿಯರು ವಿಲಾಸಕ್ಕಾಗಿಯೇ ಆಮ್ರವನದಲ್ಲಿ ಒಂದು ಭೋಗಮಂದಿರ ಕಟ್ಟಿಸಿದ್ದಾರೆ . 
ಇಲ್ಲಿ ಬರುವ ಗಣಿಕೆಯರೂ ಬಾಯಿಹರಕರು . 
ಮಹಾರಾಜರ ಭೇಟಿಯನ್ನು ಇತರ ಗಿರಾಕಿಗಳಿಗೆ ಬಣ್ಣಿಸಿ ಹೇಳಿ ತಮ್ಮ ತೆರವನ್ನು ಹೆಚ್ಚುಗೊಳಿಸುತ್ತಾರೆ .
ಈಗ ಮೃಗನಯನೆಯ ತೆರ ಇಪ್ಪತ್ತು ವರಹಕ್ಕೆ ಏರಿದೆ . 
ಹೊಟ್ಟೆ ತುಂಬಿಸಿಕೊಳ್ಳಲಿ . 
ಆದರೆ ಮಹಾರಾಜರ ಬಗ್ಗೆ ಲಘುಮಾತುಗಳು ನಡೆಯುವುದು ನನಗೆ ಬೇಸರವಾಗುತ್ತದೆ . 
" ಅಷ್ಟರಲ್ಲಿಯೇ ತಾರ್ಕ್ಷ್ಯ ತನ್ನ ದ್ವೇಷ ಸಾಧಿಸಿಕೊಂಡಿದ್ದ . 
ಮೃಗನಯನೆ ಅವನಿಗೆ ಸಲ್ಲಬೇಕಾದ ಲಂಚವನ್ನು ಕೊಟ್ಟಿರಲಿಲ್ಲ . 
" ನೀನೂ ಆ ಪೌರರ ಹಾಗೇ ಮಾತಾಡುತ್ತಿದ್ದೀಯಲ್ಲ ! " " ಇಲ್ಲ ಮಹಾಪ್ರಭು ! ದೂರದಿಂದ ಕರೆದುಕೊಂಡು ಬಂದ ಪಕ್ಷ್ಮಾ ರಾಣಿಯ ಭೇಟಿ ಮೊಟಕಾದುದಕ್ಕೆ ನಾನಿನ್ನೂ ಮಿಡುಕುತ್ತಿದ್ದೇನೆ .
ಮಹಾರಾಜರು ಆಮ್ರವನದಲ್ಲಿ ಆಕೆಯನ್ನು ಬಯಸಿದರೆ , ಮತ್ತೆ ಕರೆತರಲು ಯತ್ನಿಸುತ್ತೇನೆ . 
" " ಆಕೆಯನ್ನು ಮಹಾರಾಣಿ ಊರು ಬಿಡಿಸಿದಳೆಂದು ನೀನೇ ಹೇಳಿದ್ದೆಯಲ್ಲ ! " " ಹೌದು . 
ಆದರೆ ದೂರ ಹೋಗಿರಲಾರಳು . 
ಅವಳನ್ನು ಕರೆತರುತ್ತೇನೆ . 
ಮಹಾರಾಣಿಯವರಿಗೂ ತಿಳಿಯದಷ್ಟು ಗುಪ್ತವಾಗಿ . 
" " ಹಾಗಾದರೆ ಇಂದೇ ಆಮ್ರವನಕ್ಕೆ ಹೋಗುತ್ತೇನೆ . 
" " ಇಂದೇ ಬೇಡ , ಪ್ರಭು . 
ನಾನು ಶೋಧಿಸಿ ತರುತ್ತೇನೆ . 
" ರಾಜರೇ ಆಮ್ರವನಕ್ಕೆ ತೆರಳಲು ಉತ್ಸುಕರಾಗಿದ್ದು ಸುಸ್ಪಷ್ಟವಾಯಿತು . 
ಪಕ್ಷ್ಮಾಳನ್ನು ಹುಡುಕಲು ಕನಿಷ್ಠ 3-4 ದಿನಗಳು ಬೇಕು . 
ಆವರೆಗೆ ಅವರ ವಿಲಾಸಕ್ಕೆ ಬೇರೆ ಏನು ವ್ಯವಸ್ಥೆ ಮಾಡಬೇಕೆಂಬ ಚಿಂತೆಯನ್ನು ತಾರ್ಕ್ಷ್ಯ ಕೇಳಿದ್ದಕ್ಕೆ ಮಹಾರಾಜರು ಹೇಳಿದರು : " ಇಲ್ಲ , ಇಂದೇ ಆಮ್ರವನಕ್ಕೆ ಹೋಗುತ್ತೇನೆ . 
಩ನ್ನ ಉಪ್ಪುಂಡು ದ್ರೋಹಮಾಡಿದ ಮೃಗನಯನೆಯ ಸುದ್ದಿ ಬೇಡ . 
ಶಶಾಂಕಿಯನ್ನು ಕಳಿಸಿಕೊಡು . 
ನೀನು ಬಹಳ ದಿವಸ ಮಾಯವಾಗಬೇಡ . 
ತಿಳಿಯಿತೇ ? " ತನ್ನ ಎರಡೂ ಕೆಲಸ ಸಲೀಸಾಗಿ ನೆರವೇರಿದ್ದನ್ನು ಕಂಡು ತಾರ್ಕ್ಷ್ಯ ಹಿಗ್ಗಿದ . 
ಹಿಗ್ಗುತ್ತ - ಹಿಗ್ಗುತ್ತ ಮಹಾರಾಣಿಯವರಿಗೆ ವರದಿ ಒಪ್ಪಿಸಿ , ಶಶಾಂಕಿಯನ್ನು ಕಂಡು , ಅವಳನ್ನು ಕರೆತರುವುದಕ್ಕೆ ರಾವುತನನ್ನು ನೇಮಿಸಿ , ಅಂದೇ ರಾತ್ರಿ ಕುದುರೆ ಹತ್ತಿ ಪಕ್ಷ್ಮಾಳ ಶೋಧನೆಗಾಗಿ ಮಧುವನಗ್ರಾಮಕ್ಕೆ ತೆರಳಿದ . 
ತಾರ್ಕ್ಷ್ಯನ ತರ್ಕದಂತೆ ಪಕ್ಷ್ಮಾ ಶ್ರಾವಸ್ತಿ ರಾಜ್ಯದ ಗಡಿಯ ಮೇಲೆ ಮಧುವನ ಗ್ರಾಮದಲ್ಲಿ ಮನೆ ಹೂಡಿದ್ದಳು . 
ಅಡಗೂಲಜ್ಜಿಯೇ ಅಡಿಗೆ ಮಾಡಿ ಎರಡೂ ಹೊತ್ತು ಉಣಬಡಿಸುತ್ತಿದ್ದಳು .
ಮಾದ್ರಕನೆಂಬ ದೊಡ್ಡ ಸುಸಂಸ್ಕೃತ ಕೃಷಿವಲಯನೊಬ್ಬ ಅವಳ ಯಜಮಾನನಾಗಿದ್ದ . 
ಮನೆಗೆ ಒಂದು ತಿಂಗಳಿಗೆ ಬೇಕಾಗುವಷ್ಟು ಧನಧಾನ್ಯಗಳನ್ನು ಒದಗಿಸಿದ್ದ . 
ಒಂದು ತಿಂಗಳ ಕರಾರಿನ ಮೇಲೆ ಅವನ ಓಣಿಯಲ್ಲೇ ಬಸ್ತಾನ ಹೂಡಿದ್ದಳು . 
ತಾರ್ಕ್ಷ್ಯ ನೇರವಾಗಿ ಆಕೆಯ ಮನೆಗೆ ಹೋಗಲಿಲ್ಲ . 
ಅಡಗೂಲಜ್ಜಿಗೆ ಮನಸ್ತೃಪ್ತಿಯಾಗುವಂತೆ ಐದು ವರಹ ನೀಡಿ , ದೊಡ್ಡ ಗಿರಾಕಿ ಬಂದಿದೆಯೆಂದು ಪಕ್ಷ್ಮಾಳನ್ನು ಕರೆತರಲು ಕಳುಹಿಸಿಕೊಟ್ಟ . 
ಪಕ್ಷ್ಮಾ ಬಂದಳು . 
ತಾರ್ಕ್ಷ್ಯನನ್ನು ಕಂಡು ತತ್ತರಿಸಿ ಓಡಿಹೋಗಲು ಯತ್ನಿಸಿದಳು . 
ಅಡಗೂಲಜ್ಜಿ ಹೊರಗಿನ ಬಾಗಿಲನ್ನು ಹಾಕಿಕೊಂಡಳು . 
ತಾರ್ಕ್ಷ್ಯನ ಮಾತನ್ನು ಆಕೆ ಕೇಳಲೇಬೇಕಾಯಿತು . 
ತಾರ್ಕ್ಷ್ಯ ಎಷ್ಟು ಹೇಳಬೇಕೋ ಅಷ್ಟನ್ನೇ ಆಯ್ಕೆಮಾಡಿ ಹೇಳಿದ . 
ಪಕ್ಷ್ಮಾಳನ್ನು ಅವಗುಂಠನ ಸಹಿತವಾದ ರಥದಲ್ಲಿ ಕರೆದೊಯ್ಯುವೆನೆಂದೂ , ಇದಕ್ಕೆ ರಾಣಿಯೇ ಸಮ್ಮತಿಸಿರುವಳೆಂದೂ , ಆಮ್ರವನ ಅಯೋಧ್ಯೆಯಲ್ಲವೆಂದೂ , ಅವಳ ಶರೀರಕ್ಕೆ ಯಾವ ಹಿಂಸೆಯೂ ಆಗಲಾರದೆಂದೂ , ಪುರುಕುತ್ಸ ಮಹಾರಾಜ ಆಕೆಯನ್ನು ಕಾಣಲು ಲವಲವಿಸುತ್ತಿರುವರೆಂದೂ ವಿವರಿಸಿ ಹೇಳಿದ . 
" ಈಗ ನಾನು ಮಾದ್ರಕನ ದಾಸಿ . 
ಒಂದು ತಿಂಗಳು ಇಲ್ಲಿಂದ ಕದಲಲಾರೆ " ಎಂದಳು ಪಕ್ಷ್ಮಾ . 
" ಮಹಾರಾಜರು ನಿನ್ನ ತೆರವನ್ನು ಕಳಿಸಿದ್ದಾರೆ " ಎಂದು ನೂರು ವರಹಗಳ ಹಮ್ಮಿಣಿಯನ್ನೂ , ಕಾಯಿ - ವೀಳ್ಯದೆಲೆ - ಅಡಿಕೆಗಳನ್ನೂ ಒಂದು ಬೆಳ್ಳಿಯ ಹರಿವಾಣದಲ್ಲಿ ಇರಿಸಿ , ಆಕೆಯ ಪದತಲದಲ್ಲಿ ಅರ್ಪಿಸಿದ . 
" ನಾನು ಸುಳ್ಳುಗಾರನಲ್ಲವೆಂದು ಕಾಮದೇವನೇ ಸಾಕ್ಷಿ ಹೇಳಲಿ " ಎಂದು ಹಮ್ಮಿಣಿಗೆ ನಮಸ್ಕಾರ ಮಾಡಿದ . 
" ಅದೆಲ್ಲ ನಂತರ , ಮೊದಲು ಮಾದ್ರಕನು ಒಪ್ಪಬೇಕು . 
ನಾನು ಪಾಟಲೀಪುತ್ರದ ಕೆಳಓಣಿಯ ಚಿಲ್ಲರೆ ವೇಶ್ಯೆಯಲ್ಲ . 
ನಾನು ಕಲಾವಂತಿ . 
ನಮಗೂ ನಮ್ಮ ಧರ್ಮವಿದೆ " ಎಂದು ಕೂಗಾಡಿದಳು ಪಕ್ಷ್ಮೆ . 
" ಪಕ್ಷ್ಮಾ , ನಾನು ರಾಜದೂತ . 
ಅರಸರ ಕಾಮನೆಯನ್ನು ನಿನ್ನ ಮುಂದೆ ಇಟ್ಟಿದ್ದೇನೆ . 
ಆಗಿಹೋದದ್ದನ್ನು ಮರೆತುಬಿಡು , ಕರಾರುವಾಕ್ಕಿನಂತೆ ಹಣ ತಂದು ಒಪ್ಪಿಸಿದ್ದೇನೆ . 
ಬೇಕಾದರೆ ಮಾದ್ರಕನನ್ನು ಭೇಟಿ ಮಾಡುತ್ತೇನೆ . 
ಆದರೆ ಮಹಾರಾಜರ ಸೇವಕನಾಗಿ ಬಂದ ನಾನು ಮಹಾರಾಜರಿಗೆ ಅವಮಾನವಾಗುವಂಥ ಮಾತು ಆಡಲಾರೆ . 
ವಾತ್ಸ್ಯಾಯನ ಮುನಿಗಳು ಕಾಮಶಾಸ್ತ್ರದಲ್ಲಿ ಹೇಳಿದ್ದಾರೆ : ಕಾಮಸಾಧನೆಗಾಗಿ ಬೇಕಾದ ಸುಳ್ಳನ್ನು ಹೇಳಬೇಕು . 
ಮಾದ್ರಕನಂಥ ಗ್ರಾಮ್ಯನ ಎದುರು ಅಯೋಧ್ಯೆಯ ಮಹಾರಾಜರ ಮಾತು ಎತ್ತುವುದು ಸಭ್ಯವೇ ? ನೀನೇ ಹೇಳು . 
" ತಾನು ಆಗಲೇ ಕಟ್ಟಿದ್ದ ಸುಳ್ಳುನಾಟಕವನ್ನು ಪಕ್ಷ್ಮಾಳಿಗೆ ಹೇಳಿ , ಅದಕ್ಕೆ ಅವಳ ಅನುಮೋದನೆ ಪಡೆದ . 
ಆಕೆಗೆ ಹಮ್ಮಿಣಿ ಒಪ್ಪಿಸಿ ಕಳಿಸಿಕೊಟ್ಟ . 
ಪಕ್ಷ್ಮಾದೇವಿ ಸತ್ಯಧರ್ಮಪರಾಯಣೆ ಹೌದೋ ಅಲ್ಲವೊ . 
ಎರಡು ಮೂರು ದಿನಗಳ ಮಾದ್ರಕನ ಸಹವಾಸದಲ್ಲಿ ಆಕೆಗೆ ಹೊಸದೊಂದು ಚಿಂತೆ ಹುಟ್ಟಿಕೊಂಡಿತ್ತು .
ಮಾದ್ರಕನಿಗೆ ಆಗ ಅರವತ್ತು ವಯಸ್ಸು . 
ಕಟ್ಟುಮಸ್ತ ಆಳು . 
ಅವನ ಎಳೆದಾಟಕ್ಕೆ ತನ್ನ ನೃತ್ಯಕಲೆಗೆ ಬೇಕಾಗುವ ಅಂಗಸೌಷ್ಠವ ಕೆಟ್ಟುಹೋಗುವ ಸಂಭವ ಹೆಚ್ಚು . 
ಮಾದ್ರಕನಿಗೆ ನೃತ್ಯದ ಗಂಧ ಕೂಡ ಇಲ್ಲ . 
ಅವನ ಹರೆಯದ ಮಕ್ಕಳು ಮೃದಂಗ , ವೀಣೆಗಳಲ್ಲಿ ನಿಷ್ಣಾತರಾಗಿದ್ದರು .
ಒಮ್ಮೆಯೇ ಆದ ನೃತ್ಯದಲ್ಲಿ ಇಬ್ಬರೂ ಪ್ರಾವೀಣ್ಯದಿಂದ ಆಕೆಗೆ ಸಂಗತಿ ನೀಡಿದ್ದರು . 
ಆ ಕೃತಜ್ಞತೆ - ಆಕರ್ಷಣೆಗಾಗಿ , ತನಗೆ ಒದಗಿದ ದುರ್ದೆಶೆಯ ಪರಿಸ್ಥಿತಯಲ್ಲಿ ಬೇರೆ ಉಪಾಯವಿಲ್ಲದೆ , ಮಾದ್ರಕನಿಗೆ ವಶಳಾಗಿದ್ದಳು . 
ಸಂತೋಷದಿಂದ ಅಲ್ಲ . 
ಕೃಷಿವಲನ ಸಂಗಕ್ಕಿಂತ ಅರಸನ ಸಂಗ ಎಷ್ಟೋ ವಾಸಿ ಎಂದು ಅವಳ ಭಾವನೆ . 
ಅರಸರು ಹೀಗೆ ಹುಂಬ ಎಳೆದಾಟಕ್ಕೆ ಬೀಳರು , ಎಂದು ಅವಳ ನಂಬಿಕೆ . 
ಇಲ್ಲಿಯವರೆಗಿನ ಅನುಭವಗಳಲ್ಲಿ ಯಾವ ರಾಜನೂ ಮಾದ್ರಕನ ಹಾಗೆ ಆಕೆಯ ದೇಹಕ್ಕೆ ಮುಗಿಬಿದ್ದಿದ್ದಿಲ್ಲ .

ಹಯಗ್ರೀವ ಮತ್ತು ಪಾರ್ಟಿ ಮಾಮೂಲಿಯಾಗಿ ಕಟ್ಟೆಯ ಮೇಲೆ ಕುಳಿತು , ಹೋಗುವ ಬರುವ ಎಲ್ಲರ ಮೇಲೂ ಕೆಟ್ಟದಾಗಿ ಟೀಕೆ ಟಿಪ್ಪಣಿ ಮಾಡುತ್ತಾ ಹಲ್ಲು ಕಿರಿಯುವ , ಜೊಲ್ಲು ಸುರಿಸುವ ರೂಢಿಯನ್ನು ಅದ್ದೂರಿಯಾಗಿ ಮುಂದುವರಿಸಿದರು . 
ಈ ಅದ್ಭುತ ಕಾರ್ಯವನ್ನು ಹೆಚ್ಚು ಹೆಚ್ಚಾಗಿ ಮಾಡಿದಷ್ಟೂ , ತನ್ನ ಜನಪ್ರಿಯತೆ ಹೆಚ್ಚಿ , ಚುನಾವಣೆಯಲ್ಲಿ ಸುಲಭವಾಗಿ ಗೆಲ್ಲಬಹುದೆಂದು ಮೂರ್ಖ ಹಯಗ್ರೀವ ಲೆಕ್ಕ ಹಾಕಿದ . 
ಅದೃಷ್ಟವಶಾತ್ ಇದರಿಂದ ರೋಸಿ ಹೋದ ವಿದ್ಯಾರ್ಥಿಗಳೂ , ಅಧ್ಯಾಪಕರೂ ಒಟ್ಟಿಗೆ ಪ್ರಿನ್ಸಿಪಾಲರಿಗೆ ದೂರು ಕೊಟ್ಟರು . 
ಇಂಥವರಿಗೆ ಬೆಂಬಲಕೊಟ್ಟು ತಮಾಷೆ ನೋಡುವ ಕೆಲವು ತರಲೆ ಅಧ್ಯಾಪಕರೂ ` ಈ ಪ್ರಿನ್ಸಿಪಾಲ ನಮ್ಮ ಮೇಲೆ ಶಿಸ್ತು ಹೇರೋದಿಕ್ಕೆ ಬಱ್ತಾನಲ್ಲಾ , ಈಗ ಏನು ಕಿಸಿತಾನೊ ನೋಡೋಣ ' ಎಂದುಕೊಂಡು ಗುಂಪಿನ ಜೊತೆ ಸೇರಿದರು . 
ಪ್ರಿನ್ಸಿಪಾಲರು ಹಯಗ್ರೀವ ಮತ್ತು ತಂಡದವರನ್ನು ತಮ್ಮ ಕೊಠಡಿಗೆ ಕರೆಸಿದರು . 
ಎಲ್ಲ ಅಧ್ಯಾಪಕರನ್ನು ಬೇಕೆಂದೇ ಮೊದಲೇ ಕರೆದು ಕೂಡಿಸಿದ್ದರು . 
" ಏನ್ರೀ , ನೀವು ಕಾಲೇಜು ವಿದ್ಯಾರ್ಥಿಗಳೋ , ಹೊರಗಿನವರೋ ? " ಪ್ರಿನ್ಸಿಪಾಲರು ನಿಧಾನವಾಗಿ ಕೇಳಿದರು . 
" ನಾವೆಲ್ಲಾ ಫೀಜು ಕೊಟ್ಟಿದ್ದೀವಿ " ಹಯಗ್ರೀವ ತನ್ನ ನಾಯಕತ್ವದ ಪ್ರದರ್ಶನ ಮಾಡಲು ತಾನೇ ಉತ್ತರ ಕೊಟ್ಟ . 
" ಫೀಜು ಕೊಟ್ಟು ಕಾಲೇಜಿಗೆ ಬರೋದು ಓದೋದಿಕ್ಕೋ , ಅಥವಾ ಪೋಕರಿಗಳ ಥರ ಕಟ್ಟೆ ಮೇಲೆ ಕೂತು ತಲೆಹರಟೆ ಮಾಡೋದಿಕ್ಕೋ ? " ಪ್ರಿನ್ಸಿಪಾಲರು ನಗುತ್ತಲೇ ಪ್ರಶ್ನೆ ಮಾಡಿದರು . 
ಅವರ ನಗುವನ್ನು ಹಯಗ್ರೀವ ಅಪಾರ್ಥ ಮಾಡಿಕೊಂಡ . 
" ನೀನ್ಯಾವೋನೋ ಅದನ್ನೆಲ್ಲಾ ಕೇಳೋದಿಕ್ಕೆ ? " ಅವನ ಮಾತು ತುಟಿ ಮೀರಿತು . 
" ನಾನು ಈ ಕಾಲೇಜಿನ ಪ್ರಿನ್ಸಿಪಾಲ್ " ಅವರು ತಾಳ್ಮೆ ಕಳೆದುಕೊಳ್ಳಲಿಲ್ಲ . 
" { ಈ ಕಾಲೇಜಿನ ಶಿಸ್ತು , ಪಾಠ ಪ್ರವಚನ , ಇತ್ಯಾದಿಗಳನ್ನೆಲ್ಲಾ ನೋಡಿಕೊಳ್ಳೋ ಜವಾಬ್ದಾರಿ ನಂದು . 
ಸರಿ , ನಿಮ್ಮಂಥ ಜೊತೆ ಮಾತಾಡ್ತಾ ಕೂರುವಷ್ಟು ಪುರುಸೊತ್ತಿಲ್ಲ ನನಗೆ . 
ಇಷ್ಟವಿದ್ರೆ ಕ್ಲಾಸಿಗೆ ಬನ್ನಿ , ಇಲ್ಲಾಂದ್ರೆ ಕಾಂಪೌಂಡ್ ಆಚೆ ಹೋಗಿಬಿಡಿ . 
ನಾಳೆಯಿಂದ ಆ ಕಟ್ಟೆ ಮೇಲೆ ಕೂಡಬೇಡಿ , ಈಗ ಹೋಗಿ . 
" " ಹೋಗದೆ ಇದ್ರೆ ಏನೋ ಮಾಡ್ತೀಯಾ ? " ಹಯಗ್ರೀವನಿಗೆ ಒಂದು ರೀತಿಯ ಹುಚ್ಚು ಆವೇಶ ಬಂದಿತ್ತು . 
" ನೋಡಿ ನಾನು ನಿಮಗಿಂತ ವಯಸ್ಸಿನಲ್ಲಿ , ವಿದ್ಯೇಲಿ , ಅಧಿಕಾರದಲ್ಲಿ , ಯೋಗ್ಯತೇಲಿ ದೊಡ್ಡೋನು . 
ನಾನೇ ಇಲ್ಲೀವರೆಗೂ ನಿಮ್ಮನ್ನ ಬಹುವಚನದಲ್ಲಿ ಮಾತಾಡಿಸ್ತಾ ಇದ್ರೂ , ನೀವು ಏಕವಚನ ಬಳಸೋದು ನ್ಯಾಯವಲ್ಲ . 
" " ನಿನಗೆ ಬಹುವಚನ ಬೇರೆ ಕೇಡು . 
" ಪ್ರಿನ್ಸಿಪಾಲರು ನಿಧಾನವಾಗಿ ಕುರ್ಚಿಯಿಂದ ಮೇಲೆದ್ದು , ನಗುತ್ತಲೇ ಹಯಗ್ರೀವನ ಹತ್ತಿರ ಬಂದರು . 
" ನಿಮ್ಮ ನಡತೆ ತಿದ್ದಿಕೊಳ್ಳೋದಿಲ್ವ ? " " ಇಲ್ಲ . 
" " ನೋಡಿ , ಯೋಚನೆ ಮಾಡಿ . 
" " ಇಲ್ಲಾಂದ್ರೆ ಇಲ್ಲ . 
" ಪ್ರಿನ್ಸಿಪಾಲರ ಮುಖ ಗಂಟಿಕ್ಕಿತು . 
ಕೈಗಳು ಬಿಗಿದುವು . 
ಕ್ಷಣಮಾತ್ರದಲ್ಲಿ ಅವನ ಎರಡು ಕೆನ್ನೆಗಳಿಗೂ ಒಂದೊಂದು ಬಲವಾಗಿ ಬಾರಿಸಿದರು . 
ಸಿಡಿಲು ಬಡಿದಂಥ ಶಬ್ದವಾಗಿ ಹಯಗ್ರೀವ ಕೆಲವು ಕ್ಷಣ ಚಂದ್ರಲೋಕಕ್ಕೆ ಹೋಗಿ ಬಂದ ! ಅವನ ಹಿಂಬಾಲಕರು ಯಾವಾಗಲೋ ಓಡಿಹೋಗಿದ್ದರು . 
ಮತ್ತೆ ತಮ್ಮ ಕುರ್ಚಿಯಲ್ಲಿ ಬಂದು ಕುಳಿತು ಪ್ರಿನ್ಸಿಪಾಲರು ಹೇಳಿದರು : " ನೀನೇನು ಮನುಷ್ಯನಿಗೆ ಹುಟ್ಟಿದೋನೋ , ಕತ್ತೆಗೆ ಹುಟ್ಟಿದೋನೋ , ಱ್ಯಾಸ್ಕಲ್ ! ಒಳ್ಳೆ ಮಾತ್ನಲ್ಲಿ ಹೇಳ್ತಾ ಇದ್ರೆ ತಲೆಯೆಲ್ಲಾ ಮಾತಾಡ್ತಾನೆ . 
ಏನಂತ ತಿಳಕೊಂಡಿದ್ದೀಯ ? ಜ್ಞಾಪ್ಕ ಇಟ್ಕೊ , ನಾನು ನಿನ್ನಂಥ ಕ್ರಿಮಿಗಳಿಗೆಲ್ಲಾ ಹೆದರೋನಲ್ಲ , ತೊಲಗಾಚೆ . 
ಇನ್ನೊಂದು ಸಾರಿ ಕಟ್ಟೆ ಮೇಲೆ ಕೂತ್ರೆ ನಾನೇನು ಮಾಡ್ತೀನಿ ಅನ್ನೋದನ್ನ ಪರೀಕ್ಷೆ ಮಾಡೋ ಪ್ರಯತ್ನ ಪಡಬೇಡ " . ಹಯಗ್ರೀವನ ಕೆನ್ನೆ ರಂಗೇರಿತ್ತು . 
ಎರಡು ಕೆನ್ನೆಗಳ ಮೇಲೂ ಬೆರಳುಗಳು ಮೂಡಿ ಮುಖಕ್ಕೆ ವಿಶೇಷ ಕಳೆ ಬಂದಿತ್ತು . 
ದಿಕ್ಕು ತೋಚದವನಂತೆ ಎರಡು ಕ್ಷಣ ಅಲ್ಲೇ ನಿಂತಿದ್ದ . 
" ಹೋಗೋ ಆಚೆ , ಕತ್ತು ಹಿಡಿದು ಆಚೆಗೆ ನೂಕಿಸಬೇಕಾ ? " ಪ್ರಿನ್ಸಿಪಾಲರು ಮತ್ತೆ ಗುಡುಗಿದರು . 
ಹಯಗ್ರೀವ ಮರೆತುಹೋಗಿದ್ದ ಮಾತುಗಳನ್ನು ಮತ್ತೆ ಕಷ್ಟಪಟ್ಟು ಜೋಡಿಸಿಕೊಂಡ . 
" ಈ ಸಾರಿ ಎಲೆಕ್ಷನ್್ನಲ್ಲಿ ಗೆದ್ದು ಬಂದು , ಆಮೇಲೆ ನೋಡ್ಕೋತೀನಿ " ಎಂದು ಹೇಳಿ ಅಲ್ಲಿ ನಿಲ್ಲದೆ ಹೊರಗೆ ಓಡಿದ . 
ಅಲ್ಲೇ ನಿಂತರೆ ಮತ್ತೆ ಇನ್ನೊಂದು ಜೊತೆ ಒದೆ ಬೀಳಬಹುದೆಂದು ಭಯ ಪಾಪ ! ಆದರೆ ಹಯಗ್ರೀವನ ಆ ಆಸೆಯೂ ಖಾಲಿದೋಸೆಯಾಯಿತು . 
ಆ ವರ್ಷ ಕಾಲೇಜಿನ ಯೂನಿಯನ್ ರದ್ದು ಮಾಡಿದ ಪ್ರಕಟಣೆ ಹೊರಬಿತ್ತು . 
` ಬಡ್ಡೀಮಗ ಪ್ರಿನ್ಸಿಪಾಲ್ ಅಸಾಧ್ಯ ! ' ಎಂದು ಹಯಗ್ರೀವ ಒಳಗೆ ಮೆಚ್ಚಿದರೂ ಮೇಲೆ ಭಯಂಕರ ಕೋಪ ಬಂತು . 
ತನಗೆ ಅವನು ಹೊಡೆದ ಸೇಡು ತೀರಿಸಿಕೊಳ್ಳಬೇಕೆಂದು ಅಟ್ಟ ಹತ್ತಿ ಘಟ್ಟಕ್ಕೆ ಬಿದ್ದ ! ಅವನಿಗೆ ಬೆಂಬಲ ಕೊಡಲು ಒಬ್ಬನಾದರೂ ಮುಂದೆ ಬರಲಿಲ್ಲ . 
ನಾಯಕನಿಗಾಗಿ ಹಿಂಬಾಲಕರು ಒದೆ ತಿನ್ನುವುದು ಯಾವ ನ್ಯಾಯ ? ಚಿಗುರೊಡೆಯುತ್ತಿದ್ದ ನಮ್ಮ ಪುಡಿನಾಯಕನ ಅವತಾರ ಅಲ್ಲಿಗೇ ಮುಗಿದು ಹೋಯಿತು . 
ಪಾಠಕ ಮಹಾಶಯರೆ , ಅಂದಿನಿಂದ ಹಯಗ್ರೀವ ಮತ್ತೆ ಕಾಲೇಜಿಗೇ ಹೋಗಲಿಲ್ಲ , ಅಂದಮೇಲೆ ಪರೀಕ್ಷೆ , ಡಿಗ್ರಿ , ಎಲ್ಲಾ ಮರೆತು ಹೋದ ಮಾತು ತಾನೆ ? ತಾನು ನಾಯಕನಾಗಿ ಮೆರೀಬೇಕಾದ ಅವಕಾಶ ತಪ್ಪಿ ಹೋಯಿತೇ ? ಎಂದು ಚಿಂತೆ ಮಾಡಿದನೇ ವಿನಹ , ಅದರ ಕಾರಣವಾಗಿ ತನ್ನ ಓದು ಹಾಳಾಯಿತೆಂಬ ಪಶ್ಚಾತ್ತಾಪದ ಭಾವನೆ ಕಿಂಚಿತ್ತು ಅವನ ಮನಸ್ಸಿನಲ್ಲಿ ಸುಳಿಯಲಿಲ್ಲ . 
ಇದರಿಂದಾದ ಪರಿಣಾಮವೆಂದರೆ ಸಂಜೆ ಬೇಗ ಮನೆಗೆ ಬರೋದಿಕ್ಕೆ ಆರಂಭಿಸಿದ . 
ಮಗನ ಸ್ವಭಾವದಲ್ಲಿ ಇಂಥ ಕ್ರಾಂತಿಕಾರಿ ಪರಿವರ್ತನೆಯಾದದನ್ನು ಕಂಡು ಅವರಮ್ಮ ಹಿಗ್ಗಿದಳು . 
ಸದ್ಯ , ಹೀಗೇ ಸರಿಹೋದರೆ ಸಾಕೆಂದು ಮಗ ಬೈದರೂ ತಾನೇ ತಗ್ಗಿ ನಡೆದಳು . 
ಆದರೆ ಸ್ವಲ್ಪ ದಿನ ಕಳೆದ ನಂತರ ಕಾಲೇಜಿನಲ್ಲಿ ನಿಜವಾಗಿ ನಡೆದ ಘಟನೆಯನ್ನು ಕೇಳಿ ಕುಗ್ಗಿ ಕುಸಿದು ಹೋದಳು . 
" ಬೇವಾರ್ಸಿ ಮುಂಡೇದೆ . 
ನಿನ್ನ ಕಾಲ ಮೇಲೆ ನೀನೇ ಕಲ್ಲುಹಾಕಿ ಕೊಂಡೆಯಲ್ಲೋ , ಪಾಪಿ ! ಬುದ್ಧಿ ಎಲ್ಲೋಗಿತ್ತೋ ? ಹೊಟ್ಟೆಗೆ ಏನು ತಿಂತಾ ಇದ್ದೆ ? " ಹೊಟ್ಟೆಯುರಿ ತಡೆಯಲಾರದೆ ಬೈದಳು . 
" ನೀನು ಹಾಕಿದ್ದೇ ತಿಂದಿದ್ದು . 
" ಹಯಗ್ರೀವ ಸ್ವಲ್ಪ ಕೂಡ ನಾಚಿಕೆಯಿಲ್ಲದೆ ಹೇಳಿದ . 
" ಅದೇ ನಾನು ಮಾಡಿದ ತಪ್ಪು . 
ನಾಲ್ಕು ಜನರ ಅನ್ನ ಒಬ್ಬನೇ ತಿಂದು ತಿಂದು ಕೊಬ್ಬು ಹೆಚ್ಚಾಗಿದೆ . 
" " ನಿಮ್ಮಪ್ಪನ ಮನೆಯಿಂದ ತಂದು ಹಾಕಿದ್ದಾ ? ನಮ್ಮಪ್ಪಂದೇ ತಾನೆ ? " " ನಿಮ್ಮಪ್ಪಂದೇ ಕಣೋ ಗಡವ ! ಎಲ್ಲ ತಿಂದು ಮುಗಿದ ಮೇಲೆ ಮಣ್ಣು ತಿಂತಿಯಾ ? ಮಾತಾಡೋದು ನೋಡು . 
" " ನನಗೇನು ಗ್ರಾಚಾರ ಮಣ್ಣು ತಿನ್ನೋಕೆ . 
" " ನಾನು ಸತ್ರೆ ಅದೂ ಸಿಕ್ಕಲ್ಲ ನಿನ್ನ ಯೋಗ್ಯತೇಗೆ ? " " ಸತ್ತ ಮೇಲೆ ತಾನೆ ಆ ಮಾತು ? ನೀನು ಯಾವಾಗ ಸಾಯ್ತೀಯಾ ? " ಆಯಮ್ಮನ ಕಣ್ಣಲ್ಲಿ ದುಃಖ ಉಕ್ಕಿತು . 
" ಹೆತ್ತ ತಾಯೀನ ಯಾವಾಗ ಸಾಯ್ತಿ ಅಂತ ಕೇಳೋ ಅಪರೂಪದ ಮಗ ನೀನೇನಪ್ಪ ! ಒಟ್ಟಿನಲ್ಲಿ ನಿನ್ನಂಥ ಮಗನನ್ನು ಹೆತ್ತದ್ದು ನನ್ನ ತಪ್ಪು . 
" " ಸರಿ ಮತ್ತೆ , ನೀನು ಮಾಡಿದ ತಪ್ಪಿಗೆ ನಾನು ಯಾಕೆ ಶಿಕ್ಷೆ ಅನುಭವಿಸಬೇಕು ? ನಾನೇನಾದ್ರೂ ನಿನ್ನ ಮಗನಾಗಿ ಹುಟ್ಟಬೇಕು ಅಂತ ಅರ್ಜಿ ಹಾಕ್ಕೊಂಡಿದ್ದೆನಾ ? " ಇಂಥ ಭಂಡ ಮಗನಿಗೆ ಉತ್ತರ ಕೊಡುವಷ್ಟು ಬುದ್ಧಿವಂತಿಕೆ ಆಕೆಯಲ್ಲಿರಲಿಲ್ಲ . 
" ಎಲ್ಲಾದ್ರೂ ಹಾಳಾಗಿ ಹೋಗು , ನನಗೇನಾಗಬೇಕು . 
ಬುದ್ಧಿಯಿದ್ರೆ ಅನ್ನ ತಿಂತಿ , ಇಲ್ಲಾಂದ್ರೆ... .
ನಾನ್ಯಾಕೆ ಹೊಲಸು ಮಾತಾಡಲಿ " ಎಂದು ಸುಮ್ಮನಾದಳು . 
ಅಂದಿನಿಂದ ಅವನನ್ನು ಮಾತಾಡಿಸುವುದನ್ನು ಬಿಟ್ಟು ಬಿಟ್ಟಳು . 
ಏನೊ ಒಂದನ್ನು ಮನಸ್ಸಿಗೆ ಬಂದಂತೆ ಮಾಡಿ ಬಡಿಯುತ್ತಿದ್ದಳು . 
ರುಚಿ ರುಚಿಯಾಗಿ ಅಡಿಗೆ ಮಾಡಿ ಪ್ರೀತಿಯಿಂದ ಬಡಿಸುವಂಥ ಮಾತೃಭಕ್ತ ಹಯಗ್ರೀವನಾಗಿರಲಿಲ್ಲ . 
ಆದರೂ ಅವನು ತನ್ನ ಚರ್ಮದ ಚೀಲಕ್ಕೆ ತುಂಬುವ ಆಹಾರದ ಪ್ರಮಾಣವೇನೂ ಕಡಿಮೆಯಾಗಲಿಲ್ಲ . 
ಉಪ್ಪು ಹುಳಿ ಇರಲಿ ಇಲ್ಲದಿರಲಿ , ಅನ್ನ ಬೆಂದಿರಲಿ ಇಲ್ಲದಿರಲಿ , ಕತ್ತೆ ಕಾಗದ ತಿನ್ನುವಂತೆ ಪರಪರ ಮೇದು - 23 - ಬಿಡುತ್ತಿದ್ದ ! ಅವನಿಗೆ ರುಚಿಗಿಚಿ ಬೇಕಿರಲಿಲ್ಲ . 
ಅಳತೆಯ ಪ್ರಮಾಣ ಸರಿಯಿದ್ದರಾಯಿತು ! ಮೂರು ನಾಲ್ಕು ವಾರಗಳ ನಂತರ ಮತ್ತೆ ಅವನ ಸಂಚಾರ ಮಾಮೂಲಿಯಾಯಿತು 1 ಕಾಲೇಜು ಬಿಟ್ಟ ಮೇಲೆ ಖರ್ಚಿಗೆ ಕಾಸಿಲ್ಲದೆ ಲಾಟರಿ ಹೊಡೆಯ ಬೇಕಾಯಿತು . 
ಪರಿಚಯವಿರುವವರ ಬಳಿಯಲ್ಲೆಲ್ಲಾ ಐದು ಹತ್ತನ್ನು ಧಾರಾಳವಾಗಿ ಕೇಳುತ್ತಿದ್ದ . 
ನಂತರ ಕೊಟ್ಟವರನ್ನು , ಸಂಸಾರವನ್ನು ಮರೆತ ಮಹಾಯೋಗಿಯಂತೆ ಮರೆತುಬಿಡುತ್ತಿದ್ದ ! ಪಾಪ , ಅವನು ಹಿಂದಿರುಗಿಸುವ ಉದ್ದೇಶದಿಂದ ಸಾಲ ಮಾಡುತ್ತಿರಲಿಲ್ಲ . 
ಅವನು ಕೇಳುವ ಧೋರಣೆ ಕೂಡ ` ನಿನ್ನ ಹತ್ರ ಇದೆಯಲ್ಲ , ಕೊಡು , ಯಾರಪ್ಪನ ತೀಟೆಗೆ ಕೊಡ್ತಿಯಾ ? ಎಂಬ ಧಾಟಿಯಲ್ಲಿರುತ್ತಿತ್ತು . 
ನನ್ನ ಬಳಿಗೂ ಒಮ್ಮೆ ಬಂದಿದ್ದ . 
" ಗುಂಡು ಹಾಕಿ ಬಾಳ ದಿನ ಆಯ್ತು ಎಲ್ಲಯ್ಯ ಒಂದಿಪ್ಪತ್ತು ತಳ್ಳಯ್ಯ ಈ ಕಡೆ " ಎಂದ . 
ನನಗೆ ರೇಗಿದರೂ ತಡೆದುಕೊಂಡೆ . 
" ಏನಯ್ಯ ತಳ್ಳೋದು , ಬಂದೂಕಿನ ಗುಂಡುಗಳಾ ? ನನ್ನ ಹತ್ರ ಇಲ್ಲವಲ್ಲ ? " ಎಂದೆ . 
ತಮಾಷೆ ಮಾಡ್ತಾ ಇದೀಯಾ ? " ಅವನು ಹಲ್ಲುಕಿರಿದ . 
" ತಮಾಷೆ ಅಲ್ಲ , ಸೀರಿಯಸ್ಸಾಗೇ ಹೇಳ್ತಾ ಇದೀನಿ . 
ಅದೇನು ಸರಿಯಾಗಿ ಹೇಳು " ಎಂದೆ ಗೊತ್ತಾಗದವನಂತೆ ನಟಿಸಿ . 
" ಆಗಲಯ್ಯ ಸರಿಯಾಗೇ ಹೇಳ್ತೀನಿ . 
ಒಂದಿಪ್ಪತ್ತೈದು ರೂಪಾಯಿ ಕೊಟ್ಟಿರು ಅರ್ಜೆಂಟ್ ಬೇಕಾಗಿದೆ . 
" " ಓಹೋ ರೂಪಾಯಾ ? " ನಾನು ಆಶ್ಚರ್ಯ ವ್ಯಕ್ತಪಡಿಸಿದೆ , " ನೋಡು ಮೊದಲು ಇಪ್ಪತ್ತು ಅಂದೆ , ಈಗ ಇಪ್ಪತ್ತೈದು ಅಂತಾ ಇದ್ದಿ . 
ಮೊದಲು ಗುಂಡು ಹಾಕೋದಿಕ್ಕೆ ಅಂದೆ , ಈಗ ಅರ್ಜೆಂಟ್ ಬೇಕಾಗಿದೆ ಅಂತಾ ಇದ್ದಿ . 
ಹೀಗೆ ಒಂದೇ ಕ್ಷಣದಲ್ಲಿ ಮಾತು ಬದಲಾಯಿಸೋ ಜನಗಳಿಗೆ ದುಡ್ಡು ಕೊಟ್ರೆ ಹಿಂದೆ ಬರೋದಿಲ್ಲ ಅನ್ನೋದನ್ನ ನೀನೂ ಒಪ್ಪೇ ಒಪ್ತಿ . 
ಯಾಕೇಂದ್ರೆ ಹಿಂದಿನ ಹತ್ತು ರೂಪಾಯಿ , ಆಮೇಲಿನ ಐದು ರೂಪಾಯಿ ನಿನ್ನಿಂದ ನನಗೆ ವಾಪಸ್ ಬರಲಿಲ್ಲ . 
ಹಿಂದೆ ಬರದೇ ಇರೋ ಸ್ಮಶಾನಕ್ಕೆ ಮತ್ತೆ ಮತ್ತೆ ಕಳಿಸೋದಿಕ್ಕೆ ನನ್ನ ದುಡ್ಡೇನೂ ಹೆಣ ಅಲ್ಲ ! ಅಥವಾ ಹೀಗೆ ಕೊಟ್ಟು ಕೋಡಂಗಿಯಾಗುವಷ್ಟು ಹೆಚ್ಚುವರಿ ದುಡ್ಡು ಕೂಡ ನನ್ನ ಹತ್ರ ಇಲ್ಲ " ಅವನ ಮನಸ್ಸಿಗೆ ನಾಟಲೆಂದು ವ್ಯಂಗ್ಯವನ್ನು ಬೆರೆಸಿ ಸ್ವಲ್ಪ ದೀರ್ಘವಾಗಿಯೇ ಮಾತಾಡಿದೆ . 
ಆದರೆ , ಹಯಗ್ರೀವ ಬೇಸರ ಮಾಡಿಕೊಳ್ಳಬಹುದು , ನಿರಾಶೆಯಿಂದ ಮುಖ ಜೋಲುಬಿಡಬಹುದು , ಅಥವಾ ಒಂದೆರಡು ಬೈಗುಳವನ್ನಾದರೂ ಪ್ರಯೋಗಿಸಬಹುದೆಂದು ನಿರೀಕ್ಷಿಸಿದ್ದು ಸುಳ್ಳಾಯಿತು . 
" ವಾಹ್ , ವಾಹ್ ! ಎಂದು ಉತ್ಸಾಹದಿಂದ ಮೇಲೆದ್ದ . 
ಈ ಮೊದಲು ಏನು ಮಾತಾಡಿದನೆಂದು ನಾನೇ ಪರೀಕ್ಷಿಸಿಕೊಳ್ಳುವಂತಾಯಿತು . 
" ನಿನ್ನ ಭಾಷಣದ ಮುಂದೆ ರಾಜಕಾರಣಿ ಭಾಷಣ ಸುಡಬೇಕು . 
ಅವನು ಹೇಳಿದ . 
" ಇಷ್ಟು ಸಾವಧಾನವಾಗಿ ವಿಷಯವನ್ನು ಬಿಡಿಸಿ ಬಿಡಿಸಿ ಹೋಲಿಕೆ ಕೊಟ್ಟು ವಿವರಿಸೋ ಜಾಣ್ಮೆಯನ್ನು ಎಲ್ಲಯ್ಯ ಕಲಿತೆ ? " ಅಟ್ಟ ಹತ್ತಿಸುತ್ತಿರುವನೆಂಬುದು ನನ್ನ ಮಂದ ಬುದ್ಧಿಗೆ ಸಧ್ಯ , ಬೇಗನೆ ಹೊಳೆಯಿತು . 
ಆದರೂ ಒಳಗೇ ಸ್ವಲ್ಪ ಖಶಿಯಾದುದ್ದು ಸುಳ್ಳಲ್ಲ ! ಜೊತೆಗೆ ಹೊಗಳಿ ಹೊಗಳಿ ಹೊನ್ನ ಶೂಲಕ್ಕೇರಿಸಿ ಹಯಗ್ರೀವ ದುಡ್ಡು ಕಿತ್ತುಕೊಂಡು ಹೋದಾನೆಂದು ಎಚ್ಚರಗೊಂಡೆ . 
" ನೋಡಯ್ಯ ನೀನು ಹೊಗಳಲಿ ಅಂದು ನಾನು ಭಾಷಣ ಮಾಡಲಿಲ್ಲ . 
ಮೊದಲನೆಯದಾಗಿ , ಭಾಷಣ ಮಾಡೋಕೆ ನಿನ್ನ ಹಾಗೆ ನಾಯಕನಾಗೋ ಚಪಲ ನನಗಿಲ್ಲ . 
ಎರಡನೆಯದಾಗಿ ಚೆನ್ನಾಗಿ ಭಾಷಣ ಬರೋ ವ್ಯಕ್ತಿ ಎಂದಿಗೂ ರಾಜಕಾರಣಿಯಾಗಲ್ಲ . 
" " ಆಹಾ , ಮಾತು ನೂರಕ್ಕೆ ನೂರು ನಿಜ . 
ರಾಜಕಾರಣಿಗಳಿಗೆ ಭಾಷಣ ಮಾಡೋಕೆ ಬರಲ್ಲ , ಅನ್ನೋ ನಿನ್ನ ಅಭಿಪ್ರಾಯಾನ ಅಖಿಲ ಕರ್ನಾಟಕದ ಸಕಲ ಪ್ರಜಾಕೋಟಿ ಒಪ್ಪೇ ಒಪ್ತಾರೆ ! " ಎಂದ ಹಯಗ್ರೀವ " ಇದೊಂದು ಸಲ ಕೊಡಯ್ಯ , ಇನ್ನೊಂದು ಸಲ ನಿನ್ನಾಣೆಗೂ ಕೇಳೊಲ್ಲ ಹಾಗೆ ಕೇಳಿದ್ರೂ ಹಳೆ ಸಾಲ ಪೂರ್ತಿ ತೀರಿಸಿದ ಮೇಲೆ . 
" ಅಳು ಮುಖ ಮಾಡಿಕೊಂಡ . 
ಎರಡು ಕ್ಷಣ ಏನೂ ತೋಚದೆ ಅವನ ಭಂಡತನವನ್ನು ಮೆಚ್ಚುತ್ತಾ ಕುಳಿತೆ . 
ಮತ್ತೆ ಅವನೇ ಮುಂದುವರಿಸಿದ : " ನನಗೆ ಗೊತ್ತಯ್ಯ , ನಿನ್ನ ಮನಸ್ಸು . 
ಆದರೆ ಕೊಟ್ಟದ್ದು ಹಿಂದಿರುಗಿಸದೇ ಇದ್ದದ್ದು ನನ್ನದೇ ತಪ್ಪು . 
" " ನನ್ನ ಹತ್ರ ಅಷ್ಟಿಲ್ಲಪ್ಪ , ಬರೀ ಐದು ರೂಪಾಯಿದೆ . 
" ಎಂದೆ ತಪ್ಪಿಸಿಕೊಳ್ಳಲು . 
ಅವನು ಎರಡು ಕ್ಷಣ ಯೋಚಿಸುವವನಂತೆ ಕುಳಿತಿದ್ದು " ಏನು ಮಾಡೋದು , ಅದನ್ನೇ ಕೊಡು " ಎಂದು ಕೈಚಾಚಿದ . 
` ಹಾಳಾಗಿ ಹೋಗಲಿ ' ಎಂದು ಮನಸ್ಸಿನಲ್ಲೇ ಅಂದುಕೊಂಡು ಕೊಟ್ಟು " ಇನ್ನೊಂದು ಸಲ ನನ್ನ ಹತ್ರ ದಯವಿಟ್ಟು ಬರಬೇಡ " ಎಂದು ಒರಟಾಗಿಯೇ ಹೇಳಿಕಳಿಸಿದೆ . 
ಅವನು ಹೋದ ಮೇಲೆ ಮತ್ತೆ ನನ್ನ ಅಮೂಲ್ಯವಾದ ಐದುರೂಪಾಯಿ ಹಾಳಾಗಿ ಹೋಯಿತೆಂದು ಸಂಕಟವಾಯಿತು . 
ಅವನು ಎರಡನೇ ಅವತಾರಕ್ಕೆ ಬರೆದ ನಮ್ಮ ಸಂಭಾಷಣೆಯನ್ನೇ ಬೆಳಸಿ ಬಿಟ್ಟೆ , ಪಾಠಕ ಮಹನಿಯರು ದಯವಿಟ್ಟು ಕ್ಷಮಿಸಬೇಕು . 
ಹಯಗ್ರೀವನ ಮನೆಯ ರಸ್ತೆಯಲ್ಲೇ ಕಪ್ಪು ಹಣದ ದೊಡ್ಡ ಶ್ರೀಮಂತರೊಬ್ಬರು ಅದ್ಭುತವಾದ ಒಂದು ಮನೆ ಕಟ್ಟಿಸಿದ್ದಾರೆ . 
ಖರ್ಚು ಮಾಡಿದ್ದದ್ದು ಕಪ್ಪು ಹಣವಾದರೂ , ಆ ಮನೆ - ಕ್ಷಮಿಸಿ - ಮಹಲು ತಾಜಮಹಲಿನಂತೆ ಬೆಳ್ಳೆಗ ಫಳ ಫಳ ಹೊಳೆಯುತ್ತಿತ್ತು ! ಒಳಗೆ ಏನೇನು , ಎಂಥೆಂಥ ಸೌಕಱ್ಯಗಳಿದ್ದವೆಂದು ಯಾರು ನೋಡಿದವರು ? ಬಾಗಿಲಲ್ಲಿ ಪೊರಕೆ ಮೀಸೆ ಭಾರಿ ಕಾವಲುಗಾರ , ಕೈಗೆ ಸಿಕ್ಕರೆ ಮನುಷ್ಯರ ಮಾಂಸವನ್ನೇ ಚಾಕಲೇಟಿನಂತೆ ಜಗಿದು ನುಂಗಬಲ್ಲ ಎರಡು ರಾಕ್ಷಸ ನಾಯಿಗಳಿರುವಾಗ ಒಳಗೆ ಹೋಗುವ ಧೈರ್ಯ ಯಾರಿಗಿದೆ ! ಒಂದು ದಿನ ಹಯಗ್ರೀವ ಆ ದಾರಿಯಲ್ಲಿ ತನ್ನ ನಿತ್ಯಸಂಚಾರವನ್ನು ಆರಂಭಿಸುತ್ತಿರುವಾಗ ಆ ಮನೆಯ ಗೇಟಿನ ಬಳಿ ಜನ ಘೇರಾಯಿಸಿದ್ದರು . 
ಒಳಗೆ ಯಾಱ್ಯಾರೋ ಗಡಿಬಿಡಿಯಿಂದ ಓಡಾಡುತ್ತಿದ್ದರು . 
` ಏ ಅದು ತೊಗೊಂಡು ಬಾ , ಇದು ತಗೊಂಡು ಬಾ , ಅಲ್ಲಿ ನೋಡು , ಇದು ಮಾಡು , ಅವರನ್ನ ಕರಿ ' ಇತ್ಯಾದಿ ಏರು ದನಿಯ ಮಾತುಗಳು ಕೇಳಿ ಬರುತ್ತಿದ್ದವು . 
` ಯಾರಾದರೂ ದೊಡ್ಡ ಮಹನೀಯರು ವೈಕುಂಠವಾಸಿಗಳಾದರೇ ? ' ಎಂದು ಹಯಗ್ರೀವನಿಗೆ ಅನ್ನಿಸಿತು . 
ಆ ಮನೆಯ ಯಜಮಾನ ಇಷ್ಟೊಂದು ಜನ ಸೇರುವಷ್ಟು ಮಹಾತ್ಮನಲ್ಲವೆಂದು , ತನ್ನ ಅನಿಸಿಕೆಗೆ ತಾನೇ ಅಮೆಂಡ್ ಮಾಡಿ ಪಕ್ಕದವರನ್ನು ವಿಚಾರಿಸಿದ . 
ಪ್ರಖ್ಯಾತ ನಟನೊಬ್ಬನ ಪ್ರಖ್ಯಾತ ನಟಿಯೊಬ್ಬಳ ಪ್ರಖ್ಯಾತ ನಿರ್ದೇಶಕನ ಚಿಲನಚಿತ್ರವೊಂದಕ್ಕೆ ಶೂಟಿಂಗ್ ನಡೆಯುತ್ತಿರುವ ವಿಷಯ ತಿಳಿಯಿತು . 
ಶೂಟಿಂಗ್ ನೋಡುವ ಅವಕಾಶ ಹಯಗ್ರೀವನಿಗೆ ಈವರೆಗೆ ದೊರೆತಿರಲಿಲ್ಲ . 
ಎಷ್ಟು ಸಲ ಗುಂಡು ಹಾಕಿದ್ದನೋ , ಅಷ್ಟು ಸಂಖ್ಯೆಯ ಚಿತ್ರಗಳನ್ನೇನೋ ನೋಡಿದ್ದ . 
ಕುತೂಹಲ ಕೆರಳಿ ಗುಂಪಿನ ನಡುವೆ ನುಸುಳಿ ಮುಂದೆ ಹೋಗಿ ಗಮನಿಸಿದ . 
ಡೈರೆಕ್ಟರ್ ಬ಼್ರಹ್ಮ ಕ್ರಿಕೆಟ್ ಆಟಗಾರನಂತೆ ಒಂದು ಬಿಳಿಯ ಟೋಪಿ ಹಾಕಿಕೊಂಡು , ಕುರ್ಚಿಯ ಮೇಲೆ ಕುಳಿತು ಸ್ಕ್ರಿಷ್ಕ ಹಿಡಿದು ಸಹ ನಿರ್ದೇಶಕನೊಂದಿಗೆ ಚರ್ಚೆಯಲ್ಲಿ ತೊಡಗಿದ್ದ . 
ಇನ್ನೊಂದು ಕಡೆ ಕ್ಯಾಮರಾ ಇರಿಸಿದ್ದು ಛಾಯಾಗ್ರಾಹಕ ಅತ಼್ತ ಇತ್ತ ತಿರುಗಿಸಿ ಏನೋ ಮಾಡುತ್ತಿದ್ದ . 
ಲೈಟಿನವರು , ಅವರು ಇವರು ಎಂದು ಬಹಳ ಜನ ಚಟುವಟಿಕೆಯಲ್ಲಿ ತೊಡಗಿದ್ದರು . 
` ಶೂಟಿಂಗ್ ಮಾಡೋದಿಕ್ಕೆ ಇಷ್ಟೊಂದು ಜನ ಬೇಕಾ ? ' ಎಂದು ಹಯಗ್ರೀವನಿಗೆ ಸಖತ್ ಆಶ್ಚರ್ಯವಾಯಿತು ! ಅಂತೂ ಇಂತೂ ಅರ್ಧ ಗಂಟೆಯ ನಂತರ ಒಂದು ಘಟ್ಟಕ್ಕೆ ಮುಟ್ಟಿ ಎಲ್ಲ ಅಣಿಯಾಯಿತು . 
ಬಾಗಿಲಲ್ಲಿ ಜನ ಕಾತರದಿಂದ ನಿರೀಕ್ಷಿಸುತ್ತಿದ್ದ ನಟ ನಟಿ ಕಡೆಗೂ ಮುಖ ತೋರಿಸಿದರು . 
ಎಲ್ಲ ` ಹೇ ' ಎಂದು ಕೂಗಿದರು . 
ಗದ್ದಲ ಮೇರೆ ಮೀರಿ ಕನ್ನಡ ಚಿತ್ರದ ನಿರ್ದೇಶಕ ` ಸೈಲೆನ್ಸ್ , ಸೈಲೆನ್ಸ್ , ಎಂದು ಇಂಗ್ಲಿಷಿನಲ್ಲಿ ಹಲವು ಬಾರಿ ಕಿರುಚಿಕೊಂಡ . 
ಕ್ಷಣ ಮಾತ್ರವೂ ಗುಂಪಿನ ಗದ್ದಲ ನಿಲ್ಲಲಿಲ್ಲ . 
ಬೆಳಗಿನಿಂದ ಗಂಟೆಗಟ್ಟಲೆ ಕಾದು , ಬಹುಶಃ ಸಂಜೆಯವರೆಗೂ ಕಾಯಬಹುದಾದ ಆ ಅಭಿಮಾನಿಗಳ ತಂಡ , ತಮ್ಮ ಉತ್ಸಾಹದ ಮಾತುಕತೆಯನ್ನು ಸಂಜೆಯವರೆಗೂ ಇದೇ ರೀತಿಯಲ್ಲಿ ಮುಂದುವರಿಸುವುದರಲ್ಲಿ ಅನುಮಾನವಿರಲಿಲ್ಲ . 
ಹೊಳೆ ಹೊಳೆಯುವ ಕೆಂಪು ಬಣ್ಣದಲ್ಲಿ ಶೋಭಾಯಮಾನವಾಗಿ , ಬಿಗಿ ಉಡುಪಿನಲ್ಲಿ ಝಗ ಝಗಿಸುವ ನಾಯಕಿಯನ್ನು ಕಂಡು ಹಯಗ್ರೀವನಿಗೆ ಬಾಯಲ್ಲಿ ನೀರೂರಿತೆಂದಮೇಲೆ , ಶೂಟಿಂಗ್ ನೋಡುವ ಮಹತ್ವದ ಕಾರ್ಯಕ್ಕೇ ಊಟ ತಿಂಡಿ , ಕೆಲಸ ಕಾರ್ಯಗಳನ್ನು ಮರೆತ ಅಭಿಮಾನಿಗಳು , ತಮ್ಮ ಪ್ರಿಯ ನಟ - ನಟಿಯರನ್ನು ಕಂಡು ಕೋತಿಗಳಂತೆ ಕೂಗುವುದರಲ್ಲಿ ಏನಾಶ್ಚರ್ಯ ! ನಾಯಕ , ನಾಯಕಿಯರು ತಾವೇ ಸ್ವತಃ ಕೈ ಮುಗಿದು ಕೇಳಿಕೊಂಡ ಮೇಲೆ ಪರಿಸ್ಥಿತಿ ಸ್ವಲ್ಪ ಮಟ್ಟಿಗೆ ತಹಬಂದಿಗೆ ಬಂತು . 
ಆದರೂ ಕೆಲವರು ಒಳಗೆ ನುಗ್ಗಿ ನಾಯಕನ ಕೈ , ಸಾಧ್ಯವಾದರೆ ನಾಯಕಿಯ ಮೈ ಮುಟ್ಟಲು ಆತುರಿಂದ ಪ್ರಯತ್ನಿಸಿದರು . 
ಚಿತ್ರತಂಡದವರೇ ಕೆಲವರು ಈಗ ಅವರನ್ನು ತಡೆಯಲು ಮುಂದೆ ಬರಬೇಕಾಯಿತು . 
ಅವರಲ್ಲಿ , ಕಾಲೇಜಿನಲ್ಲಿ ತನಗಿಂತ ಎರಡು ವರ್ಷ ಸೀನಿಯರ್ ಆಗಿದ್ದು , ಇವನ ಹಾಗೇ ಪರೀಕ್ಷೆಗೆ ಕೂಡದೆ ಹೊರಬಿದ್ದ ಚಂದ್ರಕಾಂತನಿದ್ದ . 
" ಏ , ಚಂದ್ರಕಾಂತ " ಎಂದು ಹಯಗ್ರೀವ ತನ್ನ ಇರುವಿಕೆಯನ್ನು ಪ್ರದರ್ಶಿಸಿದ . 
ಅವನೂ ಸದ್ಯ , ಬೇಗ ಗುರುತುಹಿಡಿದು ಮಾತಾಡಿಸಿದ . 
ಅಭಿಮಾನಿಗಳನ್ನು ನಿಯಂತ್ರಿಸುವ ಕಾರ್ಯಕ್ಕೆ ತನಗೆ ಸಹಾಯ ಮಾಡಲು ಹಯಗ್ರೀವನನ್ನು ಕರೆದುಕೊಂಡ . 
ಹಯಗ್ರೀವನಿಗೆ ಭಯಂಕರ ಖುಶಿಯಾಯಿತು . 
ಚಂದ್ರಕಾಂತ ತಂಡದಲ್ಲಿ ಬಹಳ ಮುಖ್ಯವಾದ ವ್ಯಕ್ತಿಯಗ಼ಿರಬೇಕೆಂದುಕೊಂಡು , ಅವನು ಮನಸ್ಸು ಮಾಡಿದರೆ ತನಗೂ ಒಂದು ಚಾನ್ಸ್ ಕೊಡಿಸಬಹುದೆಂದು ಚಪಲವಾಯಿತು . 
ಎರಡು ಗಂಟೆಯವರೆಗೂ ಶೂಟಿಂಗ್ ನಡೆದ ನಂತರ ತಂಡದವರ ಜೊತೆಯಲ್ಲೇ ಹಯಗ್ರೀವನಿಗೆ ಪುಷ್ಕಳ ಊಟ ದೊರೆಯಿತು . 
ಪ್ರಸಿದ್ಧ ನಟ ನಟಿಯರೊಂದಿಗೆ ಕುಳಿತು ಊಟ ಮಾಡಿದ ತನ್ನ ಅಪರೂಪದ ಅದೃಷ್ಟವನ್ನು ಯಾರಿಗೆ ಬೇಕಾದರೂ ಹೇಳಿಕೊಂಡು ಹೆಮ್ಮೆ ಪಡಬಹುದೆಂದುಕೊಂಡ . 
ಬೀಡ ಜಡಿದು ಸಿಗರೇಟು ಸೇದುತ್ತಾ ಕುಳಿತಾಗ " ಏನಯ್ಯ , ಕಾಲೇಜು ಎಲ್ಲಿಗೆ ಬಂತು ? " ಚಂದ್ರಕಾತ ಕೇಳಿದ . 
" ಕಾಲೇಜಿಗೆ ನಾನೇ ತಿಥಿ ಮಾಡಿಬಿಟ್ಟೆ . 
" " ಈಗೇನು ಮಾಡ್ತಾ ಇದ್ದೀ ? ಕೆಲಸಕ್ಕೆ ಸೇರಿದೀಯಾ ? " 
