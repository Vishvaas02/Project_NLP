ಒಂದು ಹೊಲದ ಅಂಚಿನಲ್ಲಿ ಒಂದು ದೊಡ್ಡ ಆಲದ ಮರವಿತ್ತು .
ಅದರ ಹಲವು ಪೊಟರೆಗಳಲ್ಲಿ ಪಶುಪಕ್ಷಿಗಳು ವಾಸಮಾಡುತ್ತಿದ್ದವು .
ಅದರ ಬುಡದಲ್ಲಿನ ಬಿಲದಲ್ಲಿ ಒಂದು ಇಲಿ ವಾಸಮಾಡುತ್ತಿತ್ತು .
ಅಲ್ಲಿಯೇ ಪಕ್ಕದ ದೊಡ್ಡ ಬಿಲದಲ್ಲಿ ಮುಂಗುಸಿಯೊಂದು ಮನೆ ಮಾಡಿಕೊಂಡಿತ್ತು .
ಆ ಹೆಮ್ಮರದ ನಡುಭಾಗದಲ್ಲಿ ಪೊಟರೆಯಲ್ಲಿ ಒಂದು ಬೆಕ್ಕೂ ಇರುತ್ತಿತ್ತು .
ತುದಿಯಲ್ಲಿ ಗೂಡು ಕಟ್ಟಿಕೊಂಡು ಒಂದು ಗೂಬೆ ವಾಸವಾಗಿತ್ತು .
ಅವೆಲ್ಲ ಎಂತೆಂತಹ ಪ್ರಾಣಿಗಳು ! ಇಲಿಯನ಼್ನು ಇತರ ಮೂರು ಪ್ರಾಣಿಗಳೂ ತಿನ್ನಲು ಹವಣಿಸುತ್ತಿದ್ದವು .
ಬೆಕ್ಕಿಗೆ ಅದನ್ನುಳಿದ ಎಲ್ಲ ಪ್ರಾಣಿಗಳೂ ಆಹಾರವೇ ! ಗೂಬೆ ಹಗಲು ಹೊರಕ್ಕೆ ಹೊರಡುತ್ತಿರಲಿಲ್ಲ .
ಬೆಕ್ಕಿನ ಭಯದಿಂದ ಹಗಲೆಲ್ಲ ಒಳಗಿದ್ದು , ಮುಂಗುಸಿ , ಇಲಿಗಳು ರಾತ್ರಿಯೇ ಹೊರ ಬೀಳುತ್ತಿದ್ದವು .
ಬೆಕ್ಕಿಗೆ ಹಗಲೂ ಒಂದೇ , ರಾತ್ರಿಯೂ ಒಂದೇ ! ಹೊಲದಲ್ಲಿ ಕಾಳು ತಿನ್ನಲು ಹೊರಟ ಇಲಿಯನ್ನು ಬೆನ್ನಟ್ಟಿ ಬೆಕ್ಕು ಅಲ್ಲಿಗೆ ಹೋಗಿ ಸುಳಿದಾಡುತ್ತಿತ್ತು .
ಒಂದು ದಿನ ಒಬ್ಬ ಬೇಡ ಹೊಲದಲ್ಲಿ ಸರಿದಾಡುತ್ತಿದ್ದ , ಬೆಕ್ಕನ್ನು ನೋಡಿದ . 
ಅದರ ಹೆಜ್ಜೆಯ ಗುರುತು ಆಲದ ಮರದ ಬಳಿಯೂ ಇತ್ತಲ್ಲ ! ಅವನು ಸುತ್ತಲೂ ಅಲ್ಲಿ ಬಲೆ ಬೀಸಿ ಹೋದ .
ರಾತ್ರಿ ಇಲಿಯನ್ನು ಹುಡುಕಿಕೊಂಡು ಬೆಕ್ಕು ಹೊರಟಾಗ ಅದು ಸಿಕ್ಕಿಬಿತ್ತು .
ಬಿಡಿಸಿಕೊಳ್ಳಲು ಪಟ್ಟ ಪ್ರಯತ್ನ ವ್ಯರ್ಥವಾಯಿತು .
ಇಲಿ ತನ್ನ ಬಿಲದಿಂದ ಹೊರಗೆ ಹೊರಟಾಗ ಬೆಕ್ಕು ಬಲೆಯೊಳಗೆ Page 43 ಹೊರಳಾಡುತ್ತಿದ್ದುದನ್ನು ನೋಡಿತು .
ಅದಕ್ಕೆ ಶತ್ರುವಿನ ಗೋಳು ನೋಡಿ ಸಂತೋಷವಾಯಿತು .
ಅದು ಬಲೆಯ ಸುತ್ತ ಕುಪ್ಪಳಿಸಿ ಓಡಾಡಿತು .
ಅದು ಹೊಲದೊಳಗೆ ಹೋದಾಗ ಮುಂಗುಸಿ , ಗೂಬೆಗಳು ತನಗಾಗಿ ಹೊಂಚು ಕಾದಿರುವುದನ್ನು ನೋಡಿತು .
ಅಯ್ಯೋ , ಗ್ರಹಚಾರವೇ ! ಈಗೇನು ಮಾಡಬೇಕು ? ಎಂದು ಯೋಚಿಸಿತು .
ಆಗ ಒಂದು ಆಲೋಚನೆ ಹುಟ್ಟಿತು .
ಈಗ ಪ್ರಾಣಾಪತ್ತು ಬಂದಿದೆ .
ಮುಂದೆ ಹೋದರೆ ನನ್ನನ್ನು ತಿನ್ನಲು ಗೂಬೆ , ಮುಂಗುಸಿಗಳು ಕಾದಿವೆ .
ಹಿಂದೆ ಹೋಗಿ ಬಲೆಯನ್ನು ಕತ್ತರಿಸಿ ಬೆಕ್ಕನ್ನು ಬಿಡಿಸಿದರೆ ಆಗ ಬೆಕ್ಕೇ ನನ್ನನ್ನು ತಿನ್ನಬಹುದು .
ಇರಲಿ , ಬೆಕ್ಕಿನ ಸ್ನೇಹ ಮಾಡಿಕೊಂಡು ಬಲೆಯಿಂದ ಬಿಡಿಸಿದರೆ ಹೇಗೆ ? ಹೌದು , ಅದೇ ಸರಿ . 
ನಾನು ಬೆಕ್ಕಿನ ಹತ್ತಿರ ಬಲೆಯನ಼್ನು ಕಚ್ಚುತ್ತಿದ್ದರೆ ಈ ಗೂಬೆ , ಮುಂಗುಸಿಗಳು ನನ್ನ ಹತ್ತಿರ ಬರುವುದೇ ಇಲ್ಲ . 
ಹೀಗೆ ಯೋಚಿಸಿ ಅದು ಬಲೆಯ ಹತ್ತಿರ ಬಂತು .
ಬೆಕ್ಕಿನೊಡನೆ ಮಾತನಾಡಿತು .
ಅಯ್ಯಾ ! ನನಗೂ ನಿನಗೂ ಜನ್ಮದ್ವೇಷ ! ಆದರೆ ನಾನು ಈ ಬಲೆ ಕಡಿದು ನಿನ್ನನ್ನು ಬಿಡಿಸಿಬಿಟ್ಟರೆ ನೀನು ನನ಼್ನ ಸ್ನೇಹಿತನಾಗಬಹುದಲ್ಲವೇ ? ಎಂದು ಕೇಳಿತು .
ಸಂತೋಷದಿಂದ ಬೆಕ್ಕು , ದಯವಿಟ್ಟು ಹಾಗೆಯೇ ಮಾಡಯ್ಯ ! ನಾನು ತಾನೇ ಎಲ್ಲರನ್ನೂ ತಿನ್ನುತ್ತೇನೆಯೇ ? ಉಪಕಾರ ಮಾಡಿದವನು ನನಗೆ ಸ್ನೇಹಿತನಾಗುವುದಿಲ್ಲವೇ ? ನಾನು ನಿನಗೆ ಯಾವ ತೊಂದರೆಯನ್ನೂ ಮಾಡುವುದಿಲ್ಲ .
ಆಣೆ ಇಟ್ಟು ಹೇಳುತ್ತೇನೆ ಎಂದಿತು .
ಇಲಿಗೆ ಸಮಾಧಾನವಾಯಿತು .
ಅದು ಬಲೆಯ ಹುರಿಗಳನ್ನು ಕಡಿಯತೊಡಗಿತು .
ಅದನ್ನು ನೋಡಿ ಗೂಬೆ , ಮುಂಗುಸಿಗಳು ಆಶ್ಚರ್ಯದಿಂದ ನೋಡುತ್ತಿದ್ದವು ! ಆದರೆ ಇಲಿಗೆ ಅವಸರ ಇರಲಿಲ್ಲ .
ಬಲೆಯಿಂದ ಹೊರ ಬಂದ ಬೆಕ್ಕು ತಾನು ಕೊಟ್ಟ ಮಾತನ್ನು ಮರೆತರೆ ? ರಾತ್ರಿಯೆಲ್ಲ ಇಲಿ ಕಟಕಟ ಶಬ್ದ ಮಾಡುತ್ತಿತ್ತು .
ಬೆಳಗಾದ ಕೂಡಲೇ ಗೂಬೆ , ಮುಂಗುಸಿಗಳು ಹೊರಟುಹೋದವು .
ಬೇಡ ಬಂದು , ಒಂದು ಪ್ರಾಣಿ ಬಲೆಯೊಳಗೆ ಬಿದ್ದಿದ್ದುದನ್ನು ನೋಡಿದ .
ಅಷ್ಟರಲ್ಲಿ ಇಲಿ ಕೊನೆಯ ಬಾರಿ ಕಡಿದು ಬಲೆಯನ್ನು ಕತ್ತರಿಸಿತು .
ಬೆಕ್ಕು ಓಡಿಹೋಯಿತು .
ಇಲಿ ಅಲ್ಲಿಂದ ನೆಗೆದು ತನ್ನ ಬಿಲ ಸೇರಿಕೊಂಡಿತು .
Page 44 ಆದರೆ ಮುಂದೆ ಬೆಕ್ಕು ಎಷ್ಟು ಬಾರಿ ನಯದಿಂದ ಕರೆದರೂ ಅದರೊಡನೆ ಸ್ನೇಹ ಬೆಳೆಸಲು ಇಲಿ ಹೊರಕ್ಕೆ ಬರಲಿಲ್ಲ .
ಶ್ರಾವಸ್ತಿಯಲ್ಲಿ ಪ್ರಸೇನಜಿತ್ ಎಂಬ ರಾಜನಿದ್ದ .
ಅವನು ಧರ್ಮಾತ್ಮ ಹಾಗೂ ವಿವೇಕಿ ಆಗಿದ್ದ .
ಒಂದು ದಿನ ಅವನ ಬಳಿಗೆ ಒಬ್ಬ ಬ್ರಾಹ್ಮಣ ಬಂದು ಆಶ್ರಯ ಬೇಡಿದ . 
ಅವನ ವಸತಿಗೆ ವ್ಯವಸ್ಥೆ ಮಾಡಲು ರಾಜ ಒಬ್ಬ ವರ್ತಕನಿಗೆ ಹೇಳಿದ . 
ಆ ಧನಿಕ ತನಗೆ ಪರಿಚಿತನಾದ ಒಬ್ಬ ಬ್ರಾಹ್ಮಣನ ಮನೆಯಲ್ಲಿ ಊರಿಗೆ ಬಂದವನಿಗೆ ವಸತಿ ಕಲ್ಪಿಸಿದ .
ಆ ಬ್ರಾಹ್ಮಣ ಆ ಸ್ಥಳದಲ್ಲಿ ಕೂಡುತ್ತಿದ್ದ , ಮಲಗುತ್ತಿದ್ದ , ಹೊರಗೆ ಹೋಗಿ ತನ್ನ ಊಟಕ್ಕಾಗಿ ಸಂಪಾದಿಸಿಕೊಂಡು ಬರುತ್ತಿದ್ದ .
ಸ್ವಲ್ಪ ಕಾಲ ಕಳೆದ ಮೇಲೆ ಅವನಲ್ಲಿ ಒಂದು ಸಾವಿರ ದೀನಾರ ನಾಣ್ಯಗಳು ಶೇಖರವಾದವು .
ಆ ಬ್ರಾಹ್ಮಣ ಜಿಪುಣ ! ಒಂದು ನಾಣ್ಯವನ್ನೂ ಸ್ವಂತಕ್ಕಾಗಿ ವೆಚ್ಚ ಮಾಡಿಕೊಳ್ಳದೆ ಉಳಿಸಿಕೊಳ್ಳಬಹುದಾಗಿತ್ತಲ್ಲವೇ ? ಅಷ್ಟೊಂದು ಹಣ ಎಲ್ಲಿಡಬೇಕು ? ಸಮೀಪದಲ್ಲಿನ ಕಾಡಿನೊಳಗೆ ಅಲೆದು ಬಂದ , ಆ ಬ್ರಾಹ್ಮಣ .
ಮರುದಿನ ಹಣದ ಗಂಟು ತೆಗೆದುಕೊಂಡು ಹೋಗಿ ಅವನು ಅದನ್ನು ಒಂದು ಮರದ ಬುಡದಲ್ಲಿ ಹೂತಿಟ್ಟು ಬಂದ .
ಅವನಿಗೆ ಆ ಗಂಟಿನ ಚಿಂತೆ ಬಾಧಿಸುತ್ತಿತ್ತು .
ಪ್ರತಿದಿನವೂ ಅವನು ಅಲ್ಲಿಗೆ ಹೋಗಿ ನೋಡಿ ಬರುತ್ತಿದ್ದ .
ಒಂದು ದಿನ ಹೋದಾಗ ಆ ಮರದ ಬುಡದಲ್ಲಿ ಯಾರೋ ಮಣ್ಣು ತೆಗೆದಿದ್ದರು .
ಒಂದು ದೊಡ್ಡ ಹಳ್ಳ ಬಾಯಿ ಬಿಟ್ಟು ಅಣಕಿಸುತ್ತಿತ್ತು ! ಒಳಗಿದ್ದ ಹಣದ ಗಂಟು ಮಾಯವಾಗಿತ್ತು ! ಬ್ರಾಹ್ಮಣನಿಗೆ ಮೂರ್ಛೆ ಬಂದಂತಾಯಿತು .
ಆತನು ಅಲ್ಲೇ ಕುಸಿದು ಬಿದ್ದ .
ಸ್ವಲ್ಪ ಕಾಲ ಕಳೆದ ಮೇಲೆ ಅವನು ಮನೆಗೆ ಹೋದ .
ಗೋಳಾಡುತ್ತಾ ಊಟ ಮಾಡದೆ ಮಲಗಿದ . 
ನನ್ನ ಹಣ ಹೋದ ಮೇಲೆ ನಾನು ಬದುಕಿದ್ದು ಫಲವೇನು ? ಎನ್ನುತ್ತಾ ಅವನು ದಿನಾ ಉಪವಾಸ ಮಾಡಲು ಆರಂಭಿಸಿದ .
ಕಾಶಿಗೆ ಹೋಗಿ ಗಂಗೆಯಲ್ಲಿ ಮುಳುಗಿಕೊಳ್ಳುವುದಾಗಿ ಹೇಳಿದ . 
Page 45 ಸುದ಼್ದಿ ಊರಲ್ಲಿ ಹಬ್ಬಿತು .
ಅವನಿಗೆ ವಸತಿ ಕಲ್ಪಿಸಿಕೊಟ್ಟ ವರ್ತಕ ಬಂದು ಅವನೊಡನೆ ಮಾತನಾಡಿದ .
ಉಪವಾಸ ಮಾಡಬಾರದೆಂದು ಬೇಡಿಕೊಂಡ .
ಐಶ್ವರ್ಯ ಯಾರಿಗೂ ಶಾಶ್ವತವಲ್ಲ .
ಅದಕ್ಕಾಗಿ ಕೊರಗಬಾರದು .
ಪ್ರಾಣ ಕಳೆದುಕೊಳ್ಳಬಾರದು ಎಂದು ನೀತಿ ಹೇಳಿದ . 
ಏನೂ ಪ್ರಯೋಜನವಾಗಲಿಲ್ಲ .
ಆ ಮೊಂಡು ಬ್ರಾಹ್ಮಣನ ವಿಚಾರ ರಾಜನಿಗೂ ತಿಳಿಯಿತು .
ಅವನು ತಾನೇ ಅವನಲ್ಲಿಗೆ ಬಂದ .
ಸ್ವಾಮೀ , ಈ ಸಾವಿರ ದೀನಾರಗಳಿಗಾಗಿ ನೀವು ಸಾಯಬೇಕೇ ? ಬದುಕಿದ್ದರೆ ಆ ಹಣ ಸಂಪಾದಿಸಲಾರಿರಾ ? ಮತ್ತೇನಾದರೂ ಪುಣ್ಯ ಕಾರ್ಯ ಮಾಡಿ ಮುಂದಿನ ಜನ್ಮದಲ್ಲಿ ಶ್ರೀಮಂತನಾಗಲಾರಿರಾ ? ಎಂದು ಬೇಡಿಕೊಂಡ .
ಊಂ ಹುಂ ! ಬ್ರಾಹ್ಮಣ ಜಗ್ಗಲಿಲ್ಲ .
ಕೊನೆಗೆ , ವಿಪ್ರೋತ್ತಮ ! ಚಿಂತೆ ಬಿಡಿ . 
ಈ ಹಣ ನಿಮಗೆ ಕೊಡಿಸುವುದು ನನ್ನ ಜವಾಬ್ದಾರಿ .
ಅದೇ ಹಣ ಸಿಗದಿದ್ದರೆ ನನ್ನ ಸ್ವಂತ ಆಸ್ತಿಯಿಂದ ಆ ಹಣ ಕೊಡುತ್ತೇನೆ ಎಂದು ಸಮಾಧಾನ ಪಡಿಸಿದ .
ಮರುದಿನ ರಾಜ ಹಾಸಿಗೆಯಿಂದ ಏಳಲಿಲ್ಲ .
ಕಂಬಳಿ ಹೊದೆದುಕೊಂಡು ಮಲಗಿದ .
ಸೇವಕರನ್ನು ಅಟ್ಟಿ ಊರಿನ ಎಲ್ಲ ವೈದ್ಯರನ್ನೂ ಕರೆಸಿದ .
ಒಬ್ಬೊಬ್ಬರನ್ನಾಗಿ ತನ್ನ ಬಳಿಗೆ ಬರಮಾಡಿಕೊಂಡ .
ವೈದ್ಯರೇ ! ನಿಮ್ಮ ರೋಗಿಗಳು ಯಾರು , ಯಾರು ? ಅವರಿಗೆ ಏನೇನು ಔಷಧಿ ಕೊಡಿಸುತ್ತಿದ್ದೀರಿ ? ಎಂದು ಒಬ್ಬೊಬ್ಬರನ್ನೂ ಕೇಳಿದ . 
ನಾನು ಒಬ್ಬ ವರ್ತಕನ ಹೊಟ್ಟೆನೋವಿಗಾಗಿ ನಾಗಬಲಾ ಎಂಬ ಬೇರಿನ ಔಷಧಿ ಕೊಡುತ್ತೇನೆ ಎಂದು ಒಬ್ಬ ಹೇಳಿದ . 
ರಾಜ ಆ ವರ್ತಕನನ್ನು ಕರೆಸಿದ .
ಅವನು ಬಂದ ಮೇಲೆ ಸೆಟ್ಟರೇ ! ನಿಮ್ಮ ಔಷಧಿಗೆ ನಾಗಬಲಾ ಬೇರು ಎಲ್ಲಿಂದ ತರಿಸಿದಿರಿ ? ಎಂದು ಕೇಳಿದ . 
ಅವನು ನನಗೆ ಗೊತ್ತಿಲ್ಲ , ಮಹಾ ಸ್ವಾಮೀ ! ನನ಼್ನ ಆಳು ಹೋಗಿ ತಂದ ಎಂದ . 
ರಾಜ ಆ ಆಳನ್ನೂ ಕರೆಸಿ ಎಲ್ಲಿಂದ ತಂದೆ , ಆ ಔಷಧದ ಬೇರನ್ನು ? ಎಂದು ಕೇಳಿದ .
ಮಹಾಸ್ವಾಮೀ ! ಕಾಡಿನ ಒಂದು ಮರದ ಬುಡದಲ್ಲಿ ಆ ಬಳ್ಳಿ ಇತ್ತು . 
ಅಲ್ಲಿ ಅಗೆದು ಬೇರನ್ನು ತಂದೆ ಎಂದು ಹೇಳಿದ .
ಹಾಗಾದರೆ ಅಲ್ಲಿ ಹೂತಿಟ್ಟಿದ್ದ ಸಾವಿರ ದೀನಾರಗಳನ್ನು ತೆಗೆದುಕೊಂಡವನು ನೀನೇ ! Page 46 ಕೂಡಲೇ ಅದನ್ನು ತಂದುಕೊಡು .
ಅದು ಬಡ ಬ್ರಾಹ್ಮಣನ ಸ್ವತ್ತು .
ಅದನ್ನು ಅಪಹರಿಸಿದರೆ ನಿನಗೆ ವಿಪತ್ತು ಬರುವುದು ಎಂದ , ರಾಜ .
ಭಯದಿಂದ ನಡುಗುತ್ತಾ ಆಳು ತಾನು ಹಣದ ಗಂಟು ತಂದದ್ದನ್ನು ಒಪ್ಪಿಕೊಂಡ .
ಕೂಡಲೇ ಮನೆಗೆ ಹೋಗಿ ಅದನ್ನು ತಂದು ರಾಜನ ಮುಂದಿಟ್ಟ ; ಕ್ಷಮೆ ಬೇಡಿದ . 
ರಾಜ ಆ ಗಂಟನ್ನು ಜಿಪುಣ ಬ್ರಾಹ್ಮಣನಿಗೆ ಕೊಡಿಸಿದ .
ಸ್ವಾಮೀ , ಇನ್ನು ಮೇಲೆ ನಿಮ್ಮ ಪ್ರಾಣಕ್ಕಿಂತ ಹಣವೇ ಹೆಚ್ಚು , ಎಂದು ತಿಳಿಯುವ ಹಟ ಮಾಡಬೇಡಿ .
ನಮಗೆಲ್ಲ ಬುದ್ಧಿ ಹೇಳಬೇಕಾದ ನೀವು ವಿವೇಕ ಕಳೆದುಕೊಳ್ಳಬಾರದು ಎಂದು ಹೇಳಿಕಳುಹಿಸಿದ .

ಚಿತ್ರಕೂಟವೆಂಬ ಊರಿನ ರಾಜ ಬ್ರಾಹ್ಮಣರನ್ನು ಬಹುವಾಗಿ ಗೌರವಿಸುತ್ತಿದ್ದ .
ಅವನ ಬಳಿಯಲ್ಲಿ ಸತ್ತ್ವಶೀಲವೆಂಬ ಭಟನಿದ್ದ .
ಅವನು ರಾಜನ ಅಂಗರಕ್ಷಕನಾಗಿದ್ದ .
ಪ್ರತಿ ತಿಂಗಳೂ ಅವನಿಗೆ ಸಂಬಳ ನೂರು ಹೊನ್ನಿನ ನಾಣ್ಯಗಳು .
ಆದರೆ ಅವನಿಗೆ ಸಾಕಾಗುತ್ತಿರಲಿಲ್ಲ .
ತನ್ನ ಪ್ರಭುವಿನಂತೆಯೇ ಸತ್ತ್ವಶೀಲನೂ ಬ್ರಾಹ್ಮಣರ ಭಕ್ತ .
ಅವನಿಗೆ ಮಕ್ಕಳಿರಲಿಲ್ಲ .
ಆದುದರಿಂದ ಅವನು ಉದಾರ ಬುದ್ಧಿಯಿಂದ ಹಲವಾರು ಬ್ರಾಹ್ಮಣರಿಗೆ ದಾನ ಮಾಡುತ್ತಿದ್ದ .
ಅವನು ಸುಂದರವಾದ ಮನೆ ಮಾಡಿಕೊಂಡು ಇಷ್ಟ ಬಂದಂತೆ ಸುಖಭೋಜನ ಮಾಡಿ , ಬೇಡಿದ ಬ್ರಾಹ್ಮಣರಿಗೆ ಇಲ್ಲವೆನ್ನದೆ ಕೊಡುತ್ತಿದ್ದುದರಿಂದ ಅವನ ಆದಾಯ ವೆಚ್ಚಕ್ಕೆ ಸರಿತೂಗುತ್ತಿರಲಿಲ್ಲ .
ಒಮ್ಮೆ ಉದ್ಯಾನವನದಲ್ಲಿ ಸಂಚರಿಸುತ್ತಿದ್ದಾಗ ಅವನಿಗೆ ಅಕಸ್ಮಾತ್ತಾಗಿ ನಿಧಿ ಸಿಕ್ಕಿತು .
ಅವನ ಸಂತೋಷಕ್ಕೆ ಪಾರವಿರಲಿಲ್ಲ .
ಇದನ್ನೆಲ್ಲ ನೋಡಿದ ಅವನ ದಾಯಾದಿಗಳು ದೊರೆಯಲ್ಲಿ ದೂರು ಕೊಟ್ಟರು .
ಮಹಾರಾಜ ! ತಮ್ಮಲ್ಲಿರುವ ಸತ್ತ್ವಶೀಲ ಮನಬಂದಂತೆ ಖರ್ಚು ಮಾಡುತ್ತಾನೆ .
ತಮ್ಮ ಸಂಬಳ ಅವನ ವೆಚ್ಚದ ಅಲ್ಪಭಾಗವೂ ಆಗ಼ದು .
ಅವನಿಗೆ ಉದ್ಯಾನವನದಲ್ಲಿ ನಿಧಿ ಸಿಕ್ಕಿತೆಂದು ವದಂತಿಯಿದೆ .
ಭೂಮಿಯಲ್ಲಿ ಸಿಗುವ ನಿಧಿಗೆಲ್ಲ ರಾಜರೇ ಹಕ್ಕುದಾರರಲ್ಲವೇ ಎಂದರು . 
ರಾಜ ಸತ್ತ್ವಶೀಲನನ್ನು ಅರಮನೆಗೆ ಬರಮಾಡಿಕೊಂಡ .
ಒಂದು ದೊಡ್ಡ ರಾಜಾಂಗಣದಲ್ಲಿ ರಾಜ಼ನ ವಿಚಾರಣೆಗಾಗಿ ಸತ್ತ್ವಶೀಲನೊಬ್ಬನೇ ಕಾಯುತ್ತಾ ನಿಂತ . 
ರಾಜ ಬರುವುದು ಸ್ವಲ್ಪ ತಡವಾಯಿತು .
ಆಗ ಅವನು ಅಲ್ಲಿಯೇ ಕುಳಿತು ಮುಷ್ಟಿಯಿಂದ ನೆಲ ಗುದ್ದಿದ .
ಆಗ ನಾಣ್ಯದ ಸದ್ದು ಕೇಳಿಬಂತು .
ವಜ್ರದಂತಿದ್ದ ತನ್ನ ಮುಷ್ಟಿಯಿಂದಲೇ ಮತ್ತೆ ಮತ್ತೆ ಗುದ್ದಿ ನೆಲವನ್ನು ಅಗೆದ . 
ಕೆಳಗೆ ಸ್ವಲ್ಪ ದೂರದಲ್ಲಿ ಮತ್ತೆ ಅವನಿಗೆ ನಿಧಿ ಸಿಕ್ಕಿತು .
ಅದು ಬಂಗಾರದ ನಾಣ್ಯಗಳಿಂದ ತುಂಬಿದ ಪಾತ್ರೆಯಾಗಿತ್ತು .
ಸತ್ತ್ವಶೀಲ ಅದನ಼್ನು ಹಾಗೇ ಇಟ್ಟು ನೆಲ ಮುಚ್ಚುವಷ್ಟರಲ್ಲಿ ರಾಜ ಬಂದ . 
ಅಯ್ಯಾ , ಸತ್ತ್ವಶೀಲ ! ನೀನು ರಾಜಸೇವೆಯಲ್ಲಿ ನಿಷ್ಠ , ತುಂಬ Page 50 ಪ್ರಾಮಾಣಿಕ .
ನಿನಗೆ ಇತ್ತೀಚೆಗೆ ನಿಧಿ ಸಿಕ್ಕಿದೆಯಂತಲ್ಲ ! ನೆಲದ ಕೆಳಗಿರುವ ನಿಕ್ಷೇಪವೆಲ್ಲ ರಾಜನಿಗೆ ಸೇರಬೇಕಾದುದಲ್ಲವೇ ? ಎಲ್ಲವನ್ನೂ ಬೇಗ ತಂದು ನನಗೆ ಒಪ್ಪಿಸು ! ಎಂದು ರಾಜ ಅಪ್ಪಣೆ ಮಾಡಿದ .
ಮಹಾಸ್ವಾಮೀ ! ಯಾವ ಯಾವ ಸುದ್ದಿಗೋ ನಾನು ಏನೂ ಉತ್ತರ ಹೇಳಲಾರೆ .
ಇವತ್ತು ಸಿಕ್ಕಿರುವ ನಿಧಿಯನ್ನು ನಾನು ನಿಮಗೆ ಅರ್ಪಿಸಬೇಕೋ ? ಎಂದು ಕೇಳಿದ . 
ಹೌದು , ಅದನ್ನೆಲ್ಲ ಈಗಲೇ ಕೊಟ್ಟುಬಿಡು ಎಂದ , ರಾಜ .
ಆಗಬಹುದು ಎಂದು ಒಪ್ಪಿದ ಸೇವಕ . 
ತಾನು ಮೊದಲು ತೋಡಿದ್ದ ಮಣ್ಣನ್ನು ಸರಿಸಿ ಹೊನ್ನು ತುಂಬಿದ್ದ ಮಡಕೆಯನ್ನು ತೆಗೆದ .
ಅದನ್ನು ರಾಜನ ಮುಂದಿಟ್ಟು , ಅರ್ಪಿಸಿಕೊಳ್ಳಬೇಕು , ಪ್ರಭುಗಳು ಎಂದು ಪ್ರಾರ್ಥಿಸಿದ .
ರಾಜನಿಗೆ ತುಂಬ ಸಂತೋಷವಾಯಿತು .
ಇನ್ನೇನಾದರೂ ನಿಧಿ ನಿನಗೆ ಸಿಕ್ಕಿರಬಹುದು .
ಹಾಗಿದ್ದರೆ ಅದನ್ನೆಲ್ಲ ನೀನೇ ಇಟ್ಟುಕೊಂಡು ಅನುಭವಿಸು .
ನಿನ್ನ ರಾಜನಿಷ್ಠೆಯಿಂದ ನನಗೆ ತೃಪ್ತಿಯಾಗಿದೆ ಎಂದು ಹೇಳಿ ಸೇವಕನನ್ನು ಕಳುಹಿಸಿಕೊಟ್ಟ .

ಪಾಟಲೀಪುತ್ರವೆಂಬ ಮಹಾನಗರಕ್ಕೆ ವಿಕ್ರಮತುಂಗ ರಾಜನಾಗಿದ್ದ .
ಅವನು ದಾನ ಕೊಡುವುದರಲ್ಲಿ ಎಂದೂ ಕೈ ಹಿಂದೆಗೆದವನಲ್ಲ .
ಹಾಗೆಯೇ ಬೇಟೆಯಾಡುವುದರಲ್ಲಿ ಹಿಂದೆ ಬಿದ್ದವನೂ ಅಲ್ಲ . 
ಒಮ್ಮೆ ಅವನು ಚೆಂಡಾಟವಾಡುವಂತೆ ನಾನಾ ಪ್ರಾಣಿಗಳ ಬೆನ್ನಟ್ಟಿ ಹೋದ .
ಹಿಂದಿರುಗುವಾಗ ಒಬ್ಬ ಬ್ರಾಹ್ಮಣ ಹೋಮ ಮಾಡುತ್ತಿದ್ದುದನ್ನು ನೋಡಿದ .
ಬ್ರಾಹ್ಮಣ ರಾಜನನ್ನು ಅತಿಥಿಯಾಗಿ ಸ್ವೀಕರಿಸಿ ಸತ್ಕಾರ ಮಾಡಿದ . 
ಊಟ , ಉಪಚಾರ ಮುಗಿದ ಮೇಲೆ ಬ್ರಾಹ್ಮಣ ಹೇಳಿದ : ಸ್ವಾಮೀ , ನನ್ನ ಹೆಸರು ನಾಗಶರ್ಮ .
ನಾನು ಇಲ್ಲಿ ಬಹುಕಾಲದಿಂದ ಯಜ್ಞ ಮಾಡುತ್ತಿದ್ದೇನೆ .
ಅದರಿಂದ ನಿಮಗೇನು ಪ್ರಯೋಜನವಾಯಿತು ? ಎಂದು ಕೇಳಿದ , ರಾಜ . 
Page 51 ಮಹಾಸ್ವಾಮಿ ! ಪ್ರತಿದಿನವೂ ಅಗ್ನಿಯನ್ನು ಪೂಜಿಸಿ ಒಂದು ಬಿಲ್ವದ ಕಾಯನ್ನು ಹೋಮ ಮಾಡುತ್ತಿದ್ದೇನೆ .
ಅಗ್ನಿದೇವ ಪ್ರಸನ್ನನಾದರೆ ನನಗೆ ಅದೇ ಗಾತ್ರದ ಬಂಗಾರದ ಬಿಲ್ವದ ಕಾಯನ್ನು ಕೊಡುತ್ತಾನಂತೆ .
ಇದುವರೆಗೆ ನನಗೆ ಫಲ ದೊರೆತಿಲ್ಲ .
ಅದಕ್ಕಾಗಿ ನಾನು ನಿತ್ಯವೂ ಯಜ್ಞ ಮಾಡುತ್ತಲೇ ಇದ್ದೇನೆ ಎಂದ , ಬ್ರಾಹ್ಮಣ .
ವಿಪ್ರೋತ್ತಮರೇ ! ತಪ್ಪು ತಿಳಿದುಕೊಳ್ಳದಿದ್ದರೆ ನಾನೊಂದು ಮಾತು ಹೇಳುತ್ತೇನೆ ಎಂದು ರಾಜ ನುಡಿದ . 
ತಪ್ಪು ಏಕೆ , ಸ್ವಾಮೀ ! ಸಂಕೋಚವಿಲ್ಲದೆ ನಿಮ್ಮ ಮನಸ್ಸಿನಲ್ಲಿರುವುದನ್ನು ಹೇಳಿ ಎಂದು ಬ್ರಾಹ್ಮಣ ಹೇಳಿದ .
ಸ್ವಾಮೀ ! ನಾಳೆ ದಿನ ನನಗೆ ಯಜ್ಞಮಾಡಲು ಅವಕಾಶ ಕೊಡಿ ಎಂದು ರಾಜ ಬೇಡಿಕೊಂಡ .
` ನನಗೇ ಪ್ರತ್ಯಕ್ಷವಾಗ಼ದ ಅಗ್ನಿದೇವ , ಮಡಿ ಮೈಲಿಗೆ ಇಲ್ಲದ ಈ ರಾಜನ ಆಹುತಿಗೆ ಬೆರಗಾದನೇ ? ಎಂದು ಬ್ರಾಹ್ಮಣ ಆಲೋಚಿಸಿದ .
ಅವನು ಸಂದೇಹ ಪಡುತ್ತಿದ್ದುದನ್ನು ನೋಡಿ , ಬ್ರಾಹ್ಮಣ ಶ್ರೇಷ್ಠರೇ ! ನನಗೇನೂ ಫಲ ಬೇಕಿಲ್ಲ .
ಬಂಗಾರದ ಬಿಲ್ವ ದೊರೆತರೆ , ಖಂಡಿತವಾಗಿ ಅದನ್ನು ನಿಮಗೇ ಕೊಟ್ಟು ಹೋಗುತ್ತೇನೆ ಎಂದೂ , ಮಾತು ಕೊಟ್ಟ .
ಬ್ರಾಹ್ಮಣ ಅರೆ ಮನಸ್ಸಿನಿಂದ ಒಪ್ಪಿದ .
ಆಗ ಕುಂಡದಿಂದ ಅಗ್ನಿದೇವ ಎದ್ದು ಬಂಗಾರದ ಬಿಲ್ವವನ್ನು ಕೈಯಲ್ಲಿ ಹಿಡಿದು , ರಾಜ ! ನಿನ್ನ ಸತ್ತ್ವವನ್ನು ನಾನು ಮೆಚ್ಚಿದೆ .
ಇದನ್ನು ತೆಗೆದುಕೋ , ಏನಾದರೂ ಒಂದು ವರವನ್ನು ಕೇಳಿಕೋ ಎಂದ . 
ದೇವ ! ನನಗೆ ಎಲ್ಲ ಇದೆಯಲ್ಲ ! ಏನೆಂದು ವರ ಬೇಡಲಿ ! ಈ ಬಂಗಾರದ ಬಿಲ್ವವನ್ನು ನೀವೇ ಈ ಬ್ರಾಹ್ಮಣನಿಗೆ ಕೊಟ್ಟುಬಿಡಿ ಎಂದು ರಾಜ ನುಡಿದ . 
ರಾಜ ! ನಿನ್ನ ಕೋಶ ಅಕ್ಷಯವಾಗುವುದು .
ಈ ಬ್ರಾಹ್ಮಣ ಐಶ್ವರ್ಯವಂತನಾಗುವನು ಎಂದು ಅಗ್ನಿ ಹೇಳಿದ . 
ದೇವ ! ಇದೇನು ವಿಚಿತ್ರ ? ಎಷ್ಟೋ ನಿಯಮದಿಂದ ನಾನು ನಿಮ್ಮ ಪೂಜೆ ಮಾಡುತ್ತಾ ಬಂದಿದ್ದರೂ ನೀವು ನನಗೆ ದರ್ಶನ ಕೊಡಲಿಲ್ಲ .
ಸ್ವೇಚ್ಛಾವಿಹಾರಿಯಾಗಿ ಬೇಟೆಯಾಡುತ್ತಾ Page 52 ಇಲ್ಲಿಗೆ ಬಂದ ಈ ರಾಜನ ಒಂದೇ ಪೂಜೆಯಿಂದ ನಿಮಗೆ ತೃಪ್ತಿಯಾಗಿದೆಯಲ್ಲ ! ಎಂದ , ಬ್ರಾಹ್ಮಣ .
ನೀನು ಹಣದಾಸೆಯಿಂದ ನನ್ನನ್ನು ಪೂಜಿಸಿದಿ .
ಫಲ ಸಿಗದಿದ್ದಾಗ ಬೇಜಾರುಪಟ್ಟೆ .
ಈ ರಾಜನಾದರೋ ನನ್ನನ್ನು ಒಲಿಸಿಕೊಳ್ಳಲು ತನ್ನ ತಲೆಯನ್ನೇ ಕತ್ತರಿಸಿಕೊಳ್ಳುವ ಸಾಹಸಕ್ಕೆ ಸಿದ್ಧನಾಗಿದ್ದ .
ಯಾರ ಭಕ್ತಿ ಹೆಚ್ಚು ? ನೀನೇ ಯೋಚಿಸು ಎಂದು ಹೇಳಿ ಅಗ್ನಿ ಕಣ್ಮರೆಯಾದ .

ಪ್ರತಿಷ್ಠಾನ ಎಂಬಲ್ಲಿ ತಪೋದತ್ತನೆಂಬ ಬ್ರಾಹ್ಮಣನಿದ್ದ .
ಅವನ ತಂದೆ ಅವನ ವಿದ್ಯಾಭ್ಯಾಸಕ್ಕಾಗಿ ಬಹಳ ಶ್ರಮಪಟ್ಟ .
ಆದರೆ ಮಗ ಕಷ್ಟಪಟ್ಟು ಓದಲಿಲ್ಲ , ಅವನಿಗೆ ವಿದ್ಯೆ ಹತ್ತಲಿಲ್ಲ .
ಊರಿನ ಜನರೆಲ್ಲ ವಿದ್ಯೆಯಿಲ್ಲದ ತಪೋದತ್ತನನ್ನು ಜರಿಯುತ್ತಿದ್ದರು .
ಅವರ ನಿಂದೆ , ಹಾಸ್ಯಗಳನ್ನು ಅವನಿಗೆ ತಡೆಯಲಾಗಲಿಲ್ಲ .
ಆದುದರಿಂದ ತಪಸ್ಸು ಮಾಡಿ ವಿದ್ಯೆ ಪಡೆಯಬೇಕೆಂದು ಅವನು ಗಂಗಾನದಿಯ ತೀರಕ್ಕೆ ಹೋದ . 
ಅಲ್ಲಿ ಘೋರವಾದ ತಪಸ್ಸನ್ನು ಮಾಡ ತೊಡಗಿದ .
ಅವನಿಗೆ ಅನ್ನ , ನಿದ್ರೆಗಳೂ ಬೇಕಾಗಲಿಲ್ಲ .
ಅವನ ತಪಸ್ಸನ್ನು ತಡೆಯುವುದಕ್ಕಾಗಿ ಇಂದ್ರ ಬ್ರಾಹ್ಮಣನ ವೇಷದಿಂದ ಅವನ ಬಳಿಗೆ ಬಂದ , ಅಯ್ಯಾ ! ನಿದ್ರೆ ತೊರೆದು , ಇದೇನು ಮಾಡುತ್ತಿದ್ದೀಯೇ ಎಂದು ಕೇಳಿದ .
ಮೊದಮೊದಲು ತಪೋದತ್ತ ಉತ್ತರ ಕೊಡಲಿಲ್ಲ ; ಕೊನೆಗೆ ತಪಸ್ಸು ಮಾಡಿ ವಿದ್ಯೆ ಪಡೆಯುವೆ ಎಂದ .
ಬ್ರಾಹ್ಮಣನಂತಿದ್ದ ಇಂದ್ರ ಸರಿ , ಹಾಗಾದರೆ ಎಂದು ಹೇಳಿದ . 
ಅವನು ತಪೋದತ್ತನಿಂದ ಸ್ವಲ್ಪ ದೂರದಲ್ಲಿ ಕುಳಿತು ಕೈಯಲ್ಲಿ ಒಂದು ಮುಷ್ಟಿ ಮರಳು ಹಿಡಿದುಕೊಂಡ .
ಅದರ ಒಂದೊಂದೇ ಕಣವನ್ನು ನೀರಿಗೆ ಎಸೆಯುತ್ತಾ ನೋಡತೊಡಗಿದ .
ಒಂದು ಮರಳಿನ ಕಣ ನೀರಿನಲ್ಲಿ ಮುಳುಗಿ ಅಲೆ ಎಬ್ಬಿಸಿದ ಮೇಲೆ ಮತ್ತೊಂದನ್ನು ಎಸೆಯುತ್ತಿದ್ದ .
ತಪೋದತ್ತ ಕುತೂಹಲದಿಂದ ಅದನ್ನು ನೋಡುತ್ತಿದ್ದ .
ಸ್ವಲ್ಪಕಾಲದ ಮೇಲೆ , ` ಈ ಬ್ರಾಹ್ಮಣನೀಗೇನು ಹುಚ್ಚೋ ? ' ಎನಿಸಿತು , ತಪೋದತ್ತನಿಗೆ .
ಇದೇನು ಕೆಲಸ , ನಿನ್ನದು ? ಹೀಗೆ ಒಂದೊಂದೇ ಮರಳಿನ ಕಾಳನ್ನು ಎಸೆಯುತ್ತಿರುವೆಯಲ್ಲ ! ಇದು ಮುಗಿಯುವುದು ಯಾವಾಗ ? ಇದರಿಂದ ಪ್ರಯೋಜನವಾದರೂ ಏನು ? ಎಂದು ಅವನು ಬ್ರಾಹ್ಮಣ ವೇಷಧಾರಿಯನ಼್ನು ಕೇಳಿದ . 
ಆಗ ಇಂದ್ರ ಹೇಳಿದ : ಸ್ವಾಮೀ ! ಇಲ್ಲಿ ಜನರು ಗಂಗೆಯನ್ನು ದಾಟಿ ಹೋಗಲು ಒಂದು ಸೇತುವೆಯ ಅಗತ್ಯವಿದೆ .
ಅವರ ಉಪಯೋಗಕ್ಕಾಗಿ ನಾನು ಇಲ್ಲಿ ಮರಳನ಼್ನು ತುಂಬಿಸಿ ಸೇತುವೆ ಕಟ್ಟುತ್ತಿದ್ದೇನೆ .
ಅಯ್ಯೋ , ನಿನ್ನ ಬುದ್ಧಿಯೇ ! ಮರಳಿನ ಕಣವನ್ನು ನೀನು ಎಸೆಯುತ್ತಿದ್ದಂತೆಯೇ Page 55 ಅದು ಪ್ರವಾಹದಲ್ಲಿ ಕೊಚ್ಚಿ ಹೋಗುತ್ತಿದೆಯಲ್ಲ ! ನಿನ್ನ ಸೇತುವೆ ಆಗುವುದು ಯಾವಾಗ ? ಎನ್ನುತ್ತಾ ತಪೋದತ್ತ ಮುಗುಳ್ನಗೆ ತೋರಿದ .
ಬ್ರಾಹ್ಮಣ ! ನೀನು ತಪಸ್ಸು ಮಾಡುತ್ತಿರುವುದು ಇಂಥದೇ ಕೆಲಸವಲ್ಲವೇ ? ಕಷ್ಟಪಟ್ಟು ಓದದೆ , ತಪಸ್ಸು ಮಾಡಿದರೆ ವಿದ್ಯೆ ಬಂದೀತೇ ? ಉಪವಾಸಕ್ಕೂ ವಿದ್ಯೆಗೂ ಸಂಬಂಧವೇನಯ್ಯಾ ? ಇದೊಂದು , ಮೊಲದ ಕೊಂಬನ್ನು ಹುಡುಕುವಂತಹ ಸಾಹಸ . 
ಇದು ಸಾಧ್ಯವಾಗುವುದಾದರೆ , ಅಕ್ಷರ ಬರೆಯದೆಯೇ ಎಲ್ಲರೂ ವಿದ್ಯೆ ಗಳಿಸಬಲ್ಲರು ! ಎಂದ , ಇಂದ್ರ . 
ಅವನ ಮಾತು ಆ ಬ್ರಾಹ್ಮಣನಿಗೆ ಹಿಡಿಸಿತು .
ಬುದ್ಧಿವಂತನಿಗೆ ಹೇಳಿದ ಮಾತು ಹಿಡಿಸುತ್ತದೆ .
ಮೂರ್ಖನಿಗೆ ಯಾರು ಎಷ್ಟು ಹೇಳಿದರೂ ಫಲವಿಲ್ಲವಲ್ಲವೇ ? ತಾನು ಮಾಡುತ್ತಿದ್ದ ಕೆಲಸ ವ್ಯರ್ಥವೆಂದು ಮನಗಂಡ ತಪೋದತ್ತ Page 56 ಮನೆಯತ್ತ ನಡೆದ . 
ಕ್ಷಣ ಕ್ಷಣಕ್ಕೂ ಕಾಳುಗಳನ್ನು ಒಂದೊಂದಾಗಿ ಆರಿಸಿಕೊಳ್ಳುವಂತೆ ವಿದ್ಯೆಯನ್ನೂ ಹಣವನ್ನೂ ಕಷ್ಟಪಟ್ಟು ಸಂಪಾದಿಸಿಕೊಳ್ಳಬೇಕೆಂದು ಹಿರಿಯರು ಹೇಳುತ್ತಾರೆ .

ಪ್ರಪಂಚಬುದ್ಧಿ ಎಂಬ ಪ್ರಚಂಡ ಬುದ್ಧಿಯುಳ್ಳ ಒಬ್ಬ ಸಂನ್ಯಾಸಿ ಇದ್ದ . 
ಅವನು ಪಾಟಲೀಪುತ್ರವೆಂಬ ರಾಜಧಾನಿಗೆ ಬಂದು ಮಂತ್ರಿಯನ್ನು ಕಂಡ , ಅವನ ಪರಿಚಯ ಮಾಡಿಕೊಂಡ .
ಅವನಿಗೊಂದು ಮುದ್ಗರವನ್ನು ( ಒಂದು ಮರದ ಆಯುಧ ) ಕಾಣಿಕೆಯಾಗಿ ಅರ್ಪಿಸಿದ .
ಮಂತ್ರಿ ಅದನ್ನು ಅರಸನ ಖಜಾನೆಗೆ ಸೇರಿಸಿದ .
ತರುವಾಯ ಆ ಸಂನ್ಯಾಸಿ ದಿನದಿನವೂ ಮಂತ್ರಿಗೆ ಒಂದು ಮುದ್ಗರವನ಼್ನು ಕೊಡುತ್ತಿದ್ದ .
ಅದು ಖಜಾನೆಯನ್ನು ಸೇರುತ್ತಿತ್ತು .
ಒಂದು ದಿನ ಮಂತ್ರಿ ಅದನ಼್ನು ಕೈಯಲ್ಲಿ ಹಿಡಿದಾಗ ಅದು ಜಾರಿಬಿದ್ದು ಒಡೆಯಿತು .
ಒಳಗಿಂದ ಮುತ್ತು , ರತ್ನಗಳು ಉದುರಿದವು .
ಮಂತ್ರಿಗೆ ಆಶ್ಚರ್ಯವಾಯಿತು .
ಮರುದಿನ ಸಂನ್ಯಾಸಿ ಬಂದಾಗ ಅವನನ್ನು ಸ್ವಾಮಿ ಪ್ರತಿದಿನ ಇವನ್ನು ನಮಗೇಕೆ ಕೊಡುತ್ತೀರಿ .
ಇದರಲ್ಲಿ ಬೆಲೆಬಾಳುವ ವಸ್ತುಗಳಿವೆಯಲ್ಲ ! ಎಂದ . 
ಆಗ ಅಲ್ಲಿದ್ದ ಜನರನ್ನು ದೂರ ಸರಿಸಿ ಆ ಭಿಕ್ಷು ಗೋಪ್ಯವಾಗಿ ನುಡಿದ : ಸ್ವಾಮೀ ! ನಿಮ್ಮಿಂದ ನನಗೆ ಸಹಾಯ ಬೇಕಾಗಿದೆ .
ಮುಂದಿನ ಕೃಷ್ಣಪಕ್ಷದ ಚತುರ್ದಶೀ ದಿನದ ಮಧ್ಯರಾತ್ರಿಯಲ್ಲಿ ನನಗೆ ಸ್ಮಶಾನದಲ್ಲಿ ಮುಖ್ಯ ಕೆಲಸವಿದೆ .
ಅದಕ್ಕೆ ನೀವು ನೆರವಾಗಬೇಕು .
ನಿಮ್ಮಂಥ ವೀರರಿಲ್ಲದೆ ಆ ಕೆಲಸ ಸಾಧ್ಯವಾಗದು .
ದಯವಿಟ್ಟು ಸಹಾಯ ಮಾಡಿರಿ ಹೀಗೆ ಅವನು ಕೇಳಿಕೊಂಡುದುದಕ್ಕೆ ಮಂತ್ರಿ ಒಪ್ಪಿದ .
ಆ ಕೃಷ್ಣಪಕ್ಷದ ಚತುರ್ದಶಿಯ ರಾತ್ರಿಯಲ್ಲಿ ಮಂತ್ರಿ ಸ್ಮಶಾನದಲ್ಲಿ ಸಂನ್ಯಾಸಿಯನ್ನು ಕಾಣಲು ಸಿದ್ಧನಾದ .
ಸಂಜೆ ಸಂಧ್ಯಾವಂದನೆ ಮುಗಿಸಿ Page 53 ಬೇಗ ಊಟ ಮಾಡಿದ .
ಮಧ್ಯರಾತ್ರಿಗೆ ಇನ್ನೂ ಕಾಲವಿತ್ತು .
ಅವನು ಕುಳಿತಲ್ಲಿಯೇ ತೂಕಡಿಸಿದ ; ಸ್ವಪ್ನ ಬಂದ ಹಾಗೆ ಆಯಿತು .
ಮಹಾವಿಷ್ಣುವೇ ಆಗ ಮಂತ್ರಿಗೆ ಕಾಣಿಸಿಕೊಂಡ .
ಭಕ್ತನೇ ! ದುಷ್ಟನಾದ ಈ ಪ್ರಪಂಚ ಬುದ್ಧಿ ಮರುಳುಗೊಳಿಸಿದ್ದಾನೆ .
ಸ್ಮಶಾನದಲ್ಲಿ ಅವನು ಮಾಡುವ ಒಂದು ಹೋಮಕ್ಕೆ ನಿನ್ನ ತಲೆಯನ್ನು ಅರ್ಪಿಸಿಬಿಡುತ್ತಾನೆ .
ಜೋಕೆ ! ಅವನು ಹೇಳಿದಂತೆ ಕೇಳಬೇಡ ಎಂದ .
ಮಂತ್ರಿಗೆ ಭಯವಾಯಿತು .
ನಾನೇನು ಮಾಡಲಿ , ಸ್ವಾಮೀ ! ಎಂದು ಕೇಳಿದ .
ಸ್ವಪ್ನದಲ್ಲಿಯೇ ವಿಷ್ಣು , ಅವನು ನಿನ್ನನ್ನು ದೇವಿಯ ಮುಂದೆ ನೆಲದ ಮೇಲೆ ಮಲಗಿ ಸಾಷ್ಟಾಂಗ ನಮಸ್ಕಾರ ಮಾಡು ಎನ್ನುತ್ತಾನೆ .
ನೀನು ` ಅದು ಸರಿಯಾಗಿ ಮಾಡಲು ನನಗೆ ಗೊತ್ತಿಲ್ಲ .
ಒಂದು ಸಲ ನೀವು ತೋರಿಸಿಕೊಡಿ ' ಎಂದು ಹೇಳು . 
ಅವನು ಆಗ ನೆಲದ ಮೇಲೆ ಉದ್ದವಾಗಿ ಮಲಗುತ್ತಾನೆ .
ಕೂಡಲೇ ನೀನು ನಿನ್ನ ಕತ್ತಿಯಿಂದ ಅವನ ತಲೆ ತರಿದು ಬಿಡು , ನಿನಗೆ ಶುಭವಾಗುವುದು ಎಂದು ಹೇಳಿ ಅದೃಶ್ಯನಾದ .
ಮಂತ್ರಿಗೆ ನಿದ್ರೆಯಿಂದ ಎಚ್ಚರವೂ ಆಯಿತು , ಭಯವೂ ಆಯಿತು .
ಆಶ್ಚರ್ಯವೂ ಆಯಿತು . 
ಎಂಥ ಕೊಲೆಗಡುಕನ ಕೈಲಿ ಸಿಕ್ಕಿಕೊಳ್ಳುತ್ತಿದ್ದೆ ! ಎಂದುಕೊಂಡ .
ಎದ್ದು ನೇರವಾಗಿ ಸ್ಮಶಾನಕ್ಕೆ ಹೋದ . 
ಅವನ ಸೊಂಟದಲ್ಲಿ ಹರಿತವಾದ ಕತ್ತಿ ಇತ್ತು .
ಸ್ಮಶಾನದಲ್ಲಿ ಪ್ರಪಂಚಬುದ್ಧಿ ಅವನಿಗಾಗಿ ಕಾಯುತ್ತಿದ್ದ .
ಮಂತ್ರಿ ಬಂದ ಕೂಡಲೇ ಅವನು ದೀಪ ಹಚ್ಚಿ ಪೂಜೆಗೆ ಆರಂಭ ಮಾಡಿದ . 
ಹೂ , ಗಂಧ , ಊದುಕಡ್ಡಿಯ ಸುವಾಸನೆ , ಎಲ್ಲ ದೇವಿಗೆ ಅರ್ಪಿತವಾದವು .
ಸ್ವಾಮೀ , ತಾವೀಗ ದೇವಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿ . 
ಅವಳು ನಾವು ಬೇಡಿದುದನ್ನು ಕೊಡುವಳು ಎಂದ , ಸಂನ್ಯಾಸಿ .
ಗುರುಗಳೇ ! ಇದೆಲ್ಲ ನನಗೆ ಅಭ್ಯಾಸವಿಲ್ಲ .
ಏನೇನೂ ಮಾಡಬೇಕೋ ಅದನ್ನೆಲ್ಲ ನೀವೇ ಒಂದು ಸಲ ಮಾಡಿ ತೋರಿಸಿ , ನಾನು ನಿಮ್ಮನ್ನು ಹಿಂಬಾಲಿಸಿ ಹಾಗೆಯೇ ಮಾಡುತ್ತೇನೆ ಎಂದ ಮಂತ್ರಿ .
ಅಪಾಯವನ಼್ನು ಶಂಕಿಸದೆ ಪ್ರಪಂಚಬುದ್ಧಿ ದೇವಿಯ ಮುಂದೆ ಅಡ್ಡ ಬಿದ್ದ . 
ಕೂಡಲೇ ಮಂತ್ರಿ ತನ್ನ ಕತ್ತಿ ಹಿರಿದು ಅವನ ತಲೆ ತರಿದುಬಿಟ್ಟ ! ದೇವಿ ಮಂತ್ರಿಗೆ ಪ್ರಸನ್ನಳಾಗಿ ಅವನಿಗೆ ಬೇಕಾದಷ್ಟು ಐಶ್ವರ್ಯ ಕೊಟ್ಟು ಕಳುಹಿಸಿದಳು .

ವಿಲಾಸಪುರದಲ್ಲಿ ವಿನಯಶೀಲನೆಂಬ ರಾಜನಿದ್ದ .
ಅವನಿಗೆ ರಾಜ್ಯ , ಕೋಶ , ಸುಂದರಿಯಾದ ಹೆಂಡತಿ , ಇಷ್ಟಮಿತ್ರರು , ಸಮರ್ಥ ಮಂತ್ರಿಗಳು , ಎಲ್ಲ ಅನುಕೂಲಗಳೂ ಇದ್ದವು .
ಅವನು ಸುಖವಾಗಿ ಕಾಲ ಕಳೆದ . 
ಬಹು ವರ್ಷಗಳ ಮೇಲೆ ಅವನಿಗೆ ಮುಪ್ಪು ಬಂತು .
ಮುಪ್ಪು ಯಾರಿಗೂ ಹಿತವಲ್ಲ .
ಕಣ್ಣು ಗುಳಿ ಬೀಳುವುದು , ಹಲ್ಲು ಕಳಚಿ ಹೋಗುವುದು , ಕೂದಲು ಬಿಳಿಚಿಕೊಳ್ಳುವುದು , ಕಿವಿ ಕಿವುಡಾಗುವುದು , ಚರ್ಮ ಸುಕ್ಕಾಗುವುದು ; ಒಂದೇ , ಎರಡೇ ? ಎಲ್ಲ ಅವಲಕ್ಷಣಗಳೇ .
ಇದರ ಮೇಲೆ ಶಕ್ತಿ ಕುಗ್ಗುವುದು ; ಯಾರೂ ಮಾತನ್ನು ಕೇಳರು ! ಇದನ್ನೆಲ್ಲ ಅನುಭವಿಸಿದ ಆ ರಾಜನಿಗೆ ಮುಪ್ಪನ್ನು ಹಿಂದಿರುಗಿಸಿ ಯೌವನ ಪಡೆಯಬೇಕೆಂಬ ಬಯಕೆ ಮೂಡಿತು .
ಅದಕ್ಕಾಗಿ ವೈದ್ಯರ ನೆರವೇ ಬೇಕಲ್ಲವೇ ? ರಾಜ್ಯದಲ್ಲಿ ತುಂಬ ಬುದ್ಧಿವಂತನೆಂದು ಹೆಸರು ಗಳಿಸಿದ ತರುಣ ಚಂದ್ರನೆಂಬ ವೈದ್ಯನನ್ನು ರಾಜ ಕರೆಸಿದ .
ಅಪೇಕ್ಷೆಯನ್ನು ತಿಳಿಸಿದ .
ತರುಣಚಂದ್ರ ವಿವೇಕಿ .
ಮುಪ್ಪನ್ನು ಯಾರೂ ಹಿಂದಿರುಗಿಸಲಾರರು , ಎಂದು ಅವನಿಗೆ ಗೊತ್ತು .
ಆದರೆ ಆ ಪ್ರಯತ್ನದಿಂದಲೇ ಅವನು ಹಣ ಗಳಿಸುವ ಯೋಜನೆ ಹಾಕಿಕೊಂಡ .
ರಾಜನಿಗೆ ಭರವಸೆ ಕೊಟ್ಟ .
ಅವನೊಬ್ಬ ಠಕ್ಕ , ಅವನ ಮಾತು ಕೇಳಬೇಡಿ .
ಮುದುಕರು ಯಾವಾಗಲೂ ಯುವಕರಾಗಲಾರರು ಎಂದು ಹೇಳಿದ ಮಂತ್ರಿಗಳ ಮಾತನ್ನು ರಾಜ ತಳ್ಳಿಬಿಟ್ಟ .
ರಾಜ ನೆಲಮಾಳಿಗೆಯಲ್ಲಿ ಎಂಟು ತಿಂಗಳು ಭೂಮಿಯ ಮೇಲಿನ ಗಾಳಿ , ಬೆಳಕಿನ ಸಂಪರ್ಕ ಬಿಟ್ಟು ಇರಬೇಕು ಎಂದೇ ತರುಣಚಂದ್ರನ ಚಿಕಿತ್ಸೆ ! ರಾಜನಿಗಾಗಿ ಗಾಳಿ ಬೆಳಕುಗಳು ಬಾರದ ನೆಲಮಾಳಿಗೆ ಸಿದ್ಧವಾಯಿತು .
ಅಲ್ಲಿಯೇ ಅವನು ಕೂಡುವುದು , ಮಲಗುವುದು , ಓಡಾಡುವುದು , ಊಟ ಮಾಡುವುದು , ಎಲ್ಲ ಮಾಡಬೇಕಾಗಿತ್ತು .
ವೈದ್ಯನೇ ರಾಜನಿಗೆ ನೀರು ಒದಗಿಸುತ್ತಿದ್ದ .
ಮತ್ತಾರೂ ಒಳಗೆ ಹೋಗಬಾರದಿತ್ತು .
Page 57 ಒಂದೆರಡು ತಿಂಗಳುಗಳಲ್ಲೇ ರಾಜನ ಮುಪ್ಪು ಹೆಚ್ಚಿತು .
ಅವನ ಮೈಗೆ ಬಿಳುಪು ಹತ್ತಿತು .
ವ್ಯಾಯಾಮವಿಲ್ಲದೆ ಶಕ್ತಿಯೂ ಕುಗ್ಗಿತು .
ವೈದ್ಯನ ಭರವಸೆಯನ್ನು ನಂಬಿ ಅವನು ತನ್ನ ಸ್ಥಿತಿಯನ್ನು ಅರಿತುಕೊಳ್ಳಲಿಲ್ಲ .
ಆರು ತಿಂಗಳುಗಳು ಕಳೆದವು .
ಅಷ್ಟರಲ್ಲಿ ತರುಣಚಂದ್ರ ರಾಜನನ್ನು ಸುಮಾರಾಗಿ ಹೋಲುವ ಒಬ್ಬ ತರುಣನನ್ನು ಕಂಡುಹಿಡಿದ .
ನಿನ್ನನ್ನೇ ರಾಜನನ್ನಾಗಿ ಮಾಡುತ್ತೇನೆ .
ನಾನು ಹೇಳಿದಂತೆ ಕೇಳು ಎಂದು ಅವನನ್ನು ತನ್ನ ವಶಕ್ಕೆ ತೆಗೆದುಕೊಂಡ .
ಒಂದು ದಿನ ಅವನಿಗೆ ಉತ್ತಮ ಉಡುಪು ಕೊಡಿಸಿ ನೆಲಮಾಳಿಗೆಯೊಳಗೆ ಕರೆದುಕೊಂಡು ಹೋದ .
ಇಬ್ಬರೂ ಸೇರಿ ರಾಜನನ್ನು ಗುದ್ದಿ ಕೊಂದರು .
ಸ್ವಲ್ಪ ಹಿಂದೆ ಹಳ್ಳ ತೋಡಿ ಅವನ ದೇಹವನ್ನು ಹೂತುಬಿಟ್ಟರು .
ರಾಜನ ಆಭರಣಗಳನ್ನು ತರುಣ ಧರಿಸಿದ .
ತರುಣಚಂದ್ರ ರಾಜನ ಕೆಲವು ಸಂಬಂಧಿಗಳನ್ನು ನೆಲಮಾಳಿಗೆಯ ಬಾಗಿಲಿಗೆ ಕರೆದುಕೊಂಡು ಹೋದ . 
ನೋಡಿ , ಅಗೋ , ರಾಜರು ಹೇಗೆ ತರುಣರಾಗುತ್ತಿದ್ದಾರೆ ? ಇನ್ನೆರಡು ತಿಂಗಳಲ್ಲಿ ನನ಼್ನ ಚಿಕಿತ್ಸೆ ಮುಗಿಯುವುದು .
ಆಮೇಲೆ ಅವರು ಹೊರಗೆ ಬರುವರು ಎಂದ .
ದೂರದಿಂದ ನೋಡಿದ ನೆಂಟರು ಅವನ ಮಾತನ್ನು ನಂಬಿದರು .
ಇತರರಿಗೂ ತಿಳಿಸಿದರು .
ಎರಡು ತಿಂಗಳು ಕಳೆದಮೇಲೆ ತರುಣಚಂದ್ರ ಯುವಕನನ್ನು ಹೊರಗೆ ಕರೆತಂದಾಗ ಅವನೇ ಯೌವನ ಪಡೆದ ತಮ್ಮ ರಾಜ ಎಂದು ಎಲ್ಲರೂ ನಂಬಿದರು .
ಸಂದೇಹ ಬಂದ ಒಬ್ಬಿಬ್ಬರು ಮಾತನಾಡಲು ಹೆದರಿ ಸುಮ್ಮನಾದರು .
ಹೊಸ ರಾಜ ಅನೇಕರಿಗೆ ಯಥೇಚ್ಛವಾಗಿ ಹಣಕೊಟ್ಟು ತನ್ನವರನ್ನಾಗಿ ಮಾಡಿಕೊಂಡ .
ಅಲ್ಲಿನ ನಡವಳಿಕೆ ತನಗೆ ಗೊತ್ತಾಗುವವರೆಗೆ ಮೌನದಿಂದಿದ್ದ .
ವೈದ್ಯನಿಗೂ ಯಥೇಷ್ಟ ಹಣ ಸಿಕ್ಕಿತು .
ಯಾರೂ ರಾಜನನ್ನು ಎದುರಿಸುವಂತಿರಲಿಲ್ಲ .
ಅವನ ಪೂರ್ವಜನ್ಮದ ಕರ್ಮದ ಫಲದಿಂದ ಅವನು ಸುಖವಾಗಿಯೇ ಕಾಲ ಕಳೆದ . 
Page 58 
ಕಾಂಚೀನಗರದಲ್ಲಿ ಬಾಹುಬಲಿ ಎಂಬ ರಾಜನಿದ್ದ .
ಅವನ ಪ್ರಜೆಗಳು ಸುಖವಾಗಿದ್ದರು .
ಅವನ ಕೋಶ , ಧನ , ಕನಕ , ವಸ್ತ್ರಾದಿಗಳಿಂದ ತುಂಬಿತ್ತು .
ಅದರ ಕಾವಲಿಗಾಗಿ ಸಮರ್ಥರಾದ ಅಧಿಕಾರಿಗಳು ಜಾಗರೂಕರಾಗಿ ಕೆಲಸ ಮಾಡುತ್ತಿದ್ದರು .
ಆ ಊರಿನಲ್ಲಿ ಪ್ರಾಣಧರ , ರಾಜ್ಯಧರ ಎಂಬ ಇಬ್ಬರು ಸೋದರರು ಮರಗೆಲಸ ಮಾಡುತ್ತಾ ಪ್ರಸಿದ್ಧರಾಗಿದ್ದರು .
ಬಗೆಬಗೆಯ ಕೀಲುಗಳನ್ನಿಟ್ಟು ಅನೇಕ ಬಗೆಯ ಯಂತ್ರಗಳನ್ನು ಮಾಡುತ್ತಾ ಅವರು ವಿಶೇಷವಾಗಿ ಹಣ ಗಳಿಸುತ್ತಿದ್ದರು .
ಅವರಲ್ಲಿ ಅಣ್ಣನಿಗೆ ವೇಶ್ಯಾಸಂಪರ್ಕವಿತ್ತು .
ಆ ಸೂಳೆಯ ಸುಖಕ್ಕಾಗಿ ಅವನು ತನ್ನೆಲ್ಲ ಸಂಪಾದನೆಯನ್ನೂ ವೆಚ್ಚ ಮಾಡುತ್ತಿದ್ದ .
ಅವನಿಗೆ ಆಸ್ತಿಪಾಸ್ತಿ ಕೂಡಿಟ್ಟುಕೊಳ್ಳಬೇಕೆಂಬ ಆಸೆಯೇ ಇರಲಿಲ್ಲ .
ಒಂದು ಸಲ ಪ್ರಾಣಧರ ಮರದಿಂದ ಒಂದು ಜೋಡಿ ಹಂಸಗಳನ್ನು ತಯಾರಿಸಿದ .
ಅವುಗಳ ಹೊಟ್ಟೆಗಳಲ್ಲಿ ಕೀಲುಗಳನ್ನಿಟ್ಟು ಅವು ಆಕಾಶ ಮಾರ್ಗದಲ್ಲಿ ಬೇಕಾದ ಕಡೆಗೆ ಹೋಗುವಂತೆ ಮಾಡಿದ . 
ಒಂದು ರಾತ್ರಿ ಕಾವಲುಗಾರರು ಮೈಮರೆತು ಮಲಗಿದ್ದಾಗ ಅವನು ಆ ಹಂಸಗಳನ್ನು ಅರ ಮನೆಯ ಕೋಶದೊಳಗೆ ನುಗ್ಗಿಸಿದ .
ಅವು ಒಳಗೆ ಹೋಗಿ ಅಲ್ಲಿದ್ದ ಕೆಲವು ಆಭರಣಗಳನ್ನು ಕೊಕ್ಕಿನಿಂದ ಹಿಡಿದು ಕಚ್ಚಿ , ಹಾರುತ್ತಾ ಬಡಗಿಯ ಮನೆಗೆ ಬಂದವು . 
ಹೀಗೆ ಪ್ರಾಣಧರ ಯಾರಿಗೂ ಗೊತ್ತಾಗದಂತೆ ಅರಮನೆಯ ಒಡವೆಗಳನ್ನು ಅಪಹರಿಸಿದ .
ಅವನ ಧೈರ್ಯ ಹೆಚ್ಚಿತು .
ಆಗಾಗ ಹಂಸಯಂತ್ರಗಳನ್ನು ಪ್ರೇರಿಸಿ ಒಡವೆಗಳನ್ನು ತರಿಸಿಕೊಳ್ಳುತ್ತಿದ್ದ .
ಅವನ್ನು ತನ್ನ ಸೂಳೆಗೆ ಕೊಟ್ಟು ಅವಳ ಮನೆಯಲ್ಲಿಯೇ ಕಾಲ ಕಳೆಯುತ್ತಿದ್ದ ! ಅವನ ತಮ್ಮ ರಾಜ್ಯಧರ ಎಷ್ಟೊಂದು ವಿಧದಲ್ಲಿ ಬುದ್ಧಿ ಹೇಳಿದರೂ ಅವನಿಗೆ ಅದು ಹಿಡಿಸಲಿಲ್ಲ .
ಅನೇಕ ಆಭರಣಗಳು ಮಾಯವಾದ ಮೇಲೆ ಕೋಶಾಧಿಕಾರಿಗಳಿಗೆ ಒಡವೆಗಳ ಕಳುವಿನ ಸುದ್ದಿ ತಿಳಿಯಿತು .
ಕಾವಲನ್ನು ಬಲಪಡಿಸಿ ಅವನು ಎಚ್ಚರದಿಂದ ಕಾಯುತ್ತಿದ್ದ .
ಒಂದು ದಿನ ಹಂಸಯಂತ್ರಗಳು ಆಭರಣಗಳನ್ನು ಎತ್ತಿಕೊಳ್ಳುತ್ತಿದ್ದುದನ್ನು ರಾಜಭಟರು ನೋಡಿದರು .
ಆ ಪಕ್ಷಿಗಳನ್ನು Page 61 ಹಿಡಿದು ಅವುಗಳ ಹಗ್ಗ , ಯಂತ್ರಗಳನ್ನು ಕೆಡಿಸಿದರು .
ಆ ರಾತ್ರಿ ಬಡಗಿಯ ಮನೆಗೆ ಹಂಸಗಳು ಹೋಗಲಿಲ್ಲ .
ಪ್ರಾಣಧರನಿಗೆ ನಿರಾಸೆಯಾಯಿತು .
ಅವನು ಬೇರೊಂದು ಯಂತ್ರ ನಿರ್ಮಿಸಿದ್ದ .
ಅದರಲ್ಲಿ ಕುಳಿತು ಹೆಂಡತಿ ಮಕ್ಕಳ ಜೊತೆಗೆ ದೂರ ದೇಶಕ್ಕೆ ಹೋಗಿಬಿಟ್ಟ .
ಹೊರಡುವಾಗ ಅವನು ತಮ್ಮನನ್ನು ಕರೆದಿದ್ದ .
ಆದರೆ ರಾಜ್ಯಧರ ಅವನೊಡನೆ ಹೋಗಲಿಲ್ಲ .
ಮರುದಿನ ಬೆಳಗಾದ ಕೂಡಲೇ ಕೋಶದಲ್ಲಿ ನಡೆಯುತ್ತಿದ್ದ ವಿಚಾರ ಊರಿನವರಿಗೆಲ್ಲ ಗೊತ್ತಾಯಿತು .
ಪ್ರಾಣಧರ , ರಾಜ್ಯಧರ ಇಬ್ಬರೇ ಆ ಊರಿನಲ್ಲಿ ಯಂತ್ರನಿರ್ಮಾಣ ಕುಶಲರಾಗಿದ್ದರು .
ಆದುದರಿಂದ ತಾನು ರಾಜಭಟರ ಕೈಗೆ ಸಿಕ್ಕಿಕೊಳ್ಳಬಹುದೆಂದು ತಮ್ಮನಿಗೆ ಭಯವಾಯಿತು .
ಅವನು ಹೇಳದೆ ಕೇಳದೆ ಅಲ್ಲಿಂದ ಪರಾರಿಯಾದ .

ಒಂದು ಹಿಂದಿನ ಯುಗದಲ್ಲಿ ಕಾಲನೆಂಬ ಬ್ರಾಹ್ಮಣನಿದ್ದ .
ತಪಸ್ಸು ಮಾಡಬೇಕೆಂಬ ಹಂಬಲ ಅವನಿಗೆ ಬಹಳವಾಗಿತ್ತು .
ಅದಕ್ಕಾಗಿ ಪುಷ್ಕರ ಕ್ಷೇತ್ರಕ್ಕೆ ಹೋಗಿ ಹಗಲೂ ರಾತ್ರಿ ತಪಸ್ಸು ಮಾಡಲು ಆರಂಭಿಸಿದ .
ಹಲವಾರು ವರ್ಷಗಳು ಉರುಳಿಹೋದವು .
ಆಗ ಅವನ ತಪಸ್ಸಿನ ಪ್ರಭಾವದಿಂದ ತಲೆಯ ಮೇಲೆ ಜ್ವಾಲೆಯೊಂದು ಹೊರಟಿತು .
ಆ ಬೆಂಕಿಯ ಸೆಕೆಯಿಂದ ಮೂರು ಲೋಕಗಳೂ ತಲ್ಲಣಿಸಿದವು .
ದೇವತೆಗಳು ಭಯಪಟ್ಟು ಬ್ರಹ್ಮನ ಬಳಿಗೆ ಹೋದರು .
ಅವರೊಡನೆ ಬ್ರಹ್ಮ ಆ ಬ್ರಾಹ್ಮಣನ ಬಳಿಗೆ ಬಂದ . 
ಅಯ್ಯಾ ! ನಿನಗೇನು ಬೇಕೋ , ಕೇಳಿಕೋ ; ವರ ಕೊಡುವೆ , ತಪಸ್ಸನ್ನು ನಿಲ್ಲಿಸು .
ಇದರಿಂದ ಜನರಿಗೆಲ್ಲ ತೊಂದರೆಯಾಗುತ್ತಿದೆ ಎಂದ , ಬ್ರಹ್ಮ .
ದೇವ , ನನಗೇನೂ ಬೇಡ . 
ಈ ತಪಸ್ಸು ಮಾಡುತ್ತಿರುವುದೇ ನನಗೆ ಸಂತೋಷ . 
ನಿನ್ನ ವರ ನನಗೆ ಬೇಡ .
ನಿಮಗೆಲ್ಲ ತೊಂದರೆಯಾದರೆ ನಾನೇ ದೂರ ಹೋಗುತ್ತೇನೆ ಎಂದ ಬ್ರಾಹ್ಮಣ .
ದೇವತೆಗಳು ಸ್ವರ್ಗಕ್ಕೆ ಹಿಂದಿರುಗಿದರು .
ತಪಸ್ಸು ಮುಂದುವರಿಸಲು ಕಾಲ ಹಿಮಾಲಯದ ನಿರ್ಜನ ಪ್ರದೇಶಕ಼್ಕೆ ಹೋದ .
ಅಲ್ಲಿಯೂ ಅವನ ತೇಜಸ್ಸು ಪ್ರಬಲವಾಗಿ ಹೊರಹೊಮ್ಮಿತು .
ಆಗ ಇಂದ್ರ ಅವನ ತಪಸ್ಸನ್ನು ಕೆಡಿಸಲು ದೇವಲೋಕದ ಅಪ್ಸರೆಯರನ್ನು ಕಳುಹಿಸಿದ .
ಅವರಿಗೆ ಬ್ರಾಹ್ಮಣನನ್ನು ವಶಪಡಿಸಿಕೊಳ್ಳಲು ಸಾಧ್ಯವಾಗಲಿಲ್ಲ .
ಆಗ ಯಮನೇ ಬಂದು ಬ್ರಾಹ್ಮಣನನ್ನು ಕರೆದ . 
ಏನಯ್ಯ , ನನ್ನ ಆಯಸ್ಸು ಮುಗಿದಿದೆಯೇ ? ಏಕೆ ಅವಸರಪಡಿಸುತ್ತೀಯೇ ? ನಾನಾಗಿ ಸತ್ತರೆ ಅದು ಆತ್ಮಹತ್ಯೆಯಾಗುವುದಿಲ್ಲವೇ ? ಎಂದು ಕಾಲ ಯಮನನ್ನೇ ಕೇಳಿದ .
ಮರುಮಾತಿಲ್ಲದೇ ಅವನು ಹೊರಟುಹೋದ .
ಆಗ ಇಕ್ಷ್ವಾಕು ಮಹಾರಾಜ ಆ ದಾರಿಯಲ್ಲಿ ಬಂದ . 
ಎಲ್ಲ ವಿಷಯವನ್ನೂ ತಿಳಿದು , ಅಯ್ಯಾ , ಬ್ರಾಹ್ಮಣೋತ್ತಮ ! ಇದೇನು , ಬ್ರಹ್ಮಾದಿ ದೇವತೆಗಳಿಂದಲೂ ನೀನು ವರ ಪಡೆದುಕೊಳ್ಳಲಿಲ್ಲವಂತೆ ! ನಾನು ಕೊಟ್ಟರೆ ತೆಗೆದುಕೊಳ್ಳುವೆಯಾ ? ಎಂದು ಕೇಳಿದ .
ಬ್ರಾಹ್ಮಣ ಗಟ್ಟಿಯಾಗಿ ನಕ್ಕು , ಮಹಾರಾಜ ! ದೇವಾದಿದೇವತೆಗಳೂ ಕೊಡಲಾಗದ ವರವನ್ನು ನೀನು ಕೊಡಬಲ್ಲೆಯಾ ? ಎಂದ .
ಇಕ್ಷ್ವಾಕುವಿಗೆ ನಾಚಿಕೆಯಾಯಿತು .
ಸ್ವಾಮೀ ! ನಾನೇನು ಶಕ್ತನಲ್ಲ .
ಶಕ್ತರಾದ ನೀವೇ ನನಗೆ ಬೇಕಾದ ವರ ಕೊಡಿ ಎಂದು ಅವನು ಹೇಳಿದ . 
ಆಗಲಿ ಕೇಳಿಕೋ , ಕೊಡುತ್ತೇನೆ ಎಂದ , ಬ್ರಾಹ್ಮಣ .
` ಏನು ಕೇಳಿದರೂ ಕೊಡಬೇಕಾದ ರಾಜ , ನಾನು ! ಬೇಡುವ ಪ್ರವೃತ್ತಿಯುಳ್ಳ ಈ ಬ್ರಾಹ್ಮಣನಿಂದ ನಾನೇ ಏನನ್ನು ಬೇಡಿಕೊಳ್ಳಲಿ ' ಎಂದು ರಾಜ ಯೋಚಿಸುತ್ತಿದ್ದ .
ಆಗ ಅಲ್ಲಿಗೆ ಇಂದ್ರ ಬಂದ .
ಮಹಾರಾಜ ! ಈ ಬ್ರಾಹ್ಮಣನಿಂದ ವರಬೇಡಿ .
ಈಗೇಕೆ ಅದನ್ನು ಪಡೆಯಲು ಹಿಂಜರಿಯುತ್ತೀ .
ಈತನ ತಪಸ್ಸಿನ ಫಲದ ಅರ್ಧವನ್ನು ನೀನು ಪಡೆದುಕೋ .
ಅದರಿಂದ ಲೋಕಕ್ಕೆ ಉಪಯೋಗವಾಗಲಿ .
ಬ್ರಾಹ್ಮಣನ ತಪಸ್ಸಿನ ತೀಕ್ಷ್ಣತೆ ಕಡಿಮೆಯಾಗಲಿ , ಎಂದು ಇಂದ್ರ ನುಡಿದ . 
ರಾಜ ಹಾಗೆಯೇ ಮಾಡಿದ .
ಸ್ವರ್ಗವಾಸವೇ ಮೊದಲಾದ ಫಲಗಳನ್ನು ತಿರಸ್ಕರಿಸಿದ ಬ್ರಾಹ್ಮಣನಿಗೂ ತಪಸ್ಸನ್ನು ಸದ್ವಿನಿಯೋಗ ಮಾಡಿದುದರಿಂದ ಸಿದ್ಧಿ ಲಭಿಸಿತು .

ಚಿರಾಯು ಎಂಬ ರಾಜನ ಬಳಿಯಲ್ಲಿ ನಾಗಾರ್ಜುನನೆಂಬ ಮಂತ್ರಿ ಇದ್ದ . 
ಅವನು ಬೋಧಿಸತ್ತ್ವನ ಅಂಶದಿಂದ ಹುಟ್ಟಿದವನು .
ಒಂದು ಸಮಯದಲ್ಲಿ ಅವನ ಚಿಕ್ಕ ಮಗನೊಬ್ಬ ಸತ್ತುಹೋದ .
ಆ ಹುಡುಗ ಎಲ್ಲರಿಗೂ ಬೇಕಾಗಿದ್ದವ .
ಅವನನ್ನು ಬದುಕಿಸಿಕೊಳ್ಳಬೇಕೆಂದು ನಾಗಾರ್ಜುನ ಅಮೃತವನ್ನು ತಯಾರಿಸಲು ಪ್ರಯತ್ನಪಟ್ಟ .
ಆದರೆ ಇಂದ್ರನಿಗೆ ಅದು ಸರಿಬೀಳಲಿಲ್ಲ .
ಅವನು ನಾಗಾರ್ಜುನನ ಬಳಿಗೆ ಬಂದ . 
ಅಯ್ಯಾ ! ಅಮೃತವನ್ನು ನೀನು ನಿರ್ಮಾಣ ಮಾಡುವುದಾದರೆ ನಿನಗೂ ದೇವತೆಗಳಿಗೂ ಏನು ವ್ಯತ್ಯಾಸವಾದೀತು ? ಅಸಾಧ್ಯವಾದ ಈ ಕೆಲಸವನ್ನು ಬಿಡು . 
ತನ಼್ನ ಪುಣ್ಯ ಕರ್ಮದಿಂದ ನಿನ್ನ ಮಗ ಈಗ ಸ್ವರ್ಗಕ್ಕೆ ಹೋಗಿ ಅಲ್ಲಿ ಸುಖವಾಗಿದ್ದಾನೆ .
ಅವನ ಚಿಂತೆ ಮಾಡಬೇಡ ಎಂದ .
ನಾಗಾರ್ಜುನ ಸುಮ್ಮನಾದ .
ಕಾಲಾಂತರದಲ್ಲಿ ರಾಜ ತನ್ನ ಮಗ ಜೀವಹರ ಎಂಬುವವನನ್ನು ಯುವರಾಜನನ್ನಾಗಿ ಪಟ್ಟಾಭಿಷೇಕ ಮಾಡಿದ .
ರಾಜಕುಮಾರ ಸಂತೋಷದಿಂದ ತಾಯಿಗೆ ನಮಸ್ಕಾರ ಮಾಡಿದ . 
ಆದರೆ ಅವಳಿಗೆ ತೃಪ್ತಿಯಾಗ಼ಿರಲಿಲ್ಲ .
ಮಗೂ ! ನೀನು ಯುವರಾಜನಾದರೂ ರಾಜನಾಗುವ ಭರವಸೆಯಿಲ್ಲ .
ತಾನು ಅಶಕ್ತನಾದಾಗ ರಾಜ ಇನ್ನೊಬ್ಬ ರಾಜಕುಮಾರನಿಗೆ ಪಟ್ಟಕಟ್ಟಬಹುದು .
ಇದಕ್ಕೊಂದು ಉಪಾಯವಿದೆ .
ಪ್ರತಿ ದಿನವೂ ಮಂತ್ರಿ ದಾನ ಕೊಡುತ್ತಾನೆ .
ಊಟಕ್ಕೆ ಕುಳಿತಾಗ ಅವನ ಸೇವಕರು ಯಾರಿಗೆ ಏನು ಬೇಕೋ ಕೇಳಿಕೊಳ್ಳಿ ಎಂದು ಗಟ್ಟಿಯಾಗಿ ಹೇಳುತ್ತಾರೆ .
ಆಗ ಯಾರಿಗೆ ಏನು ಬೇಕಾದರೂ ಮಂತ್ರಿ ಕೊಡುತ್ತಾನೆ .
ನೀನು ಅಂಥ ಸಮಯದಲ್ಲಿ ಹೋಗಿ ` ನನಗೆ ಮಂತ್ರಿಯ ತಲೆ ಬೇಕು ' ಎಂದು , ಕೇಳಿಕೋ .
ಮಂತ್ರಿ ಅದಕ್ಕೆ ಒಪ್ಪುತ್ತಾನೆ .
ಅವನು ಸತ್ತ ಮೇಲೆ ರಾಜನಿಗೆ ತುಂಬ ಬೇಸರ ಹುಟ್ಟಿ ಅವನು ಪ್ರಾಣ ಬಿಡುತ್ತಾನೆ .
ಆಗ ನೀನು ರಾಜನಾಗಬಹುದು ಎಂದಳು , ರಾಣಿ . 
ಜೀವಹರ ತನ್ನ ಬುದ್ಧಿಯನ್ನು ಉಪಯೋಗಿಸಲಿಲ್ಲ .
ಅವನಿಗೆ ತಾಯಿಯ ಮಾತು ರುಚಿಸಿತು .
ಒಂದು ದಿನ ಅವನು ಮಂತ್ರಿಯ ಅರಮನೆಗೆ Page 59 ಅವನ ಊಟದ ಸಮಯಕ್ಕೆ ಸರಿಯಾಗಿ ಹೋದ . 
ಆಗ ಮಂತ್ರಿ ಊಟಕ್ಕೆ ಕುಳಿತಿದ್ದ .
ರಾಜಕುಮಾರನನ್ನು ಅವನು ಆದರದಿಂದ ಬರಮಾಡಿಕೊಂಡ .
ಸೇವಕರು ನಿತ್ಯದ ನಿಯಮದಂತೆ ಯಾರಿಗೆ ಬೇಕಾದರೂ ಈಗ ಕೇಳಬಹುದು .
ಮಂತ್ರಿಯವರು ಅದನ್ನು ಕೊಡಿಸುವರು ಎಂದು ಕೂಗಿದರು .
ಜೀವಹರನಿಗೆ ಸ್ವಲ್ಪ ಅಳುಕಾಯಿತು .
ಆದರೂ ಅವನು ಕೇಳಿಯೇ ಬಿಟ್ಟ : ಮಂತ್ರಿವರ್ಯರೇ ! ನನಗೆ ನಿಮ್ಮ ತಲೆ ಬೇಕು ಎಂದು .
ಮಂತ್ರಿಗೆ ಆಶ್ಚರ್ಯವಾಯಿತು .
ಆದರೂ ಅವನು ರಾಜಕುಮಾರ ! ಆಗಬಹುದಪ್ಪ ! ಕತ್ತಿ ಹಿರಿ , ಈಗಲೇ ಈ ತಲೆಯನ್ನು ಕತ್ತರಿಸಿಕೋ ಎಂದ .
ರಾಜಪುತ್ರ ಹಿಂದೆ ಮುಂದೆ ನೋಡದೆ ಕತ್ತಿ ಹಿರಿದ ; ಮಂತ್ರಿಯ ಕತ್ತಿಗೆ ಬೀಸಿ ಹೊಡೆದ . 
ಆದರೆ ಮಂತ್ರಿಗೆ ಏನೂ ಆಗಲಿಲ್ಲ .
ಅವನ ಕುತ್ತಿಗೆಯಿಂದ ಒಂದು ತೊಟ್ಟೂ ರಕ್ತ ಬರಲಿಲ್ಲ .
ಹತ್ತಾರು ಏಟು ಹೊಡೆದು ಜೀವಹರ ವಿಫಲನಾದ .
ಅವನಿಗೆ ವೃಥಾ ಆಯಾಸವಾಯಿತು .
ಮಂತ್ರಿ ಮುಗುಳ್ನಗೆ ನಕ್ಕ , ರಾಜಪುತ್ರ ! ಸಂಕೋಚವೇಕೆ ? ಹೊಡಿ ಹೊಡಿ . 
ಆದರೆ ಈ ಕತ್ತಿಯ ಪೆಟ್ಟಿನಿಂದ ನನ್ನ ತಲೆ ಉರುಳಿ ಬೀಳುವುದಿಲ್ಲ .
ಹೀಗೆ ಹೇಳಿ ಮಂತ್ರಿ ಒಳಗಿನಿಂದ ಒಂದು ಎಣ್ಣೆ ತರಿಸಿದ .
ಅದನ್ನು ಕತ್ತಿಯ ಅಲುಗಿಗೆ ಸವರಿಸಿದ .
ಈಗ ಹೊಡೆಯಪ್ಪ ! ನನ್ನ ತಲೆ ನಿನಗೆ ಸಿಗುತ್ತೆ ಎಂದ . 
ಜೀವಹರ ಹಾಗೆಯೇ ಮಾಡಿದ .
ಮಂತ್ರಿಯ ತಲೆ ಉರುಳಿಬಿದ್ದ ಸಮಾಚಾರ ರಾಜನಿಗೆ ತಿಳಿಯಿತು .
ಸ್ನೇಹಿತನ ಮರಣದ ಸುದ್ದಿ ಕೇಳಿ ಅವನು ಮೂರ್ಛೆಗೊಂಡ ; ಮತ್ತೆ ಅವನು ಏಳಲೇ ಇಲ್ಲ .
ಜೀವಹರನಿಗೆ ರಾಜನೆಂದು ಪಟ್ಟಕಟ್ಟಿದರು .
ಅವನು ಸ್ವಲ್ಪ ಕಾಲ ಆಳಿದ ಮೇಲೆ ಇತರ ರಾಜಕುಮಾರರೂ ಮಂತ್ರಿಯ ಮಕ್ಕಳೂ ಸೇರಿಕೊಂಡು ಆತನ ಮೇಲೆ ಬಿದ್ದರು .
ಅವನನ್ನು ಸೆರೆಹಿಡಿದು ಕೊಂದರು .
ಪ್ರಜೆಗಳಿಗೆ ಸಂತೋಷವಾಯಿತು .
ದುಷ್ಟ ಸಲಹೆ ಕೊಟ್ಟಿದ್ದ ರಾಣಿಗೆ ಮಗ ಸತ್ತುದುದರಿಂದ ತುಂಬ ದುಃಖವಾಯಿತು .
ಕೊರಗಿ ಕೊರಗಿ ಅವಳು ಪ್ರಾಣಬಿಟ್ಟಳು .

ವಿಕ್ರಮತುಂಗನೆಂಬ ಒಬ್ಬ ರಾಜನಿದ್ದ .
ಅವನ ಬಳಿಗೆ ಒಂದು ದಿನ ವೀರವರನೆಂಬ ಬ್ರಾಹ್ಮಣ ಬಂದ .
ರಾಜನಿಗೆ ಅವನು ಹೇಳಿದ : ಮಹಾಸ್ವಾಮೀ ! ನಾನು ತಮ್ಮ ಸೇವೆ ಮಾಡುವೆ .
ದಿನವೂ ನನಗೆ ಐದು ನೂರು ದೀನಾರಗಳನ್ನು ಕೊಡಬೇಕು ಎಂದು ಕೇಳಿದ . 
` ಇವನು ಬ್ರಾಹ್ಮಣ .
ಖಡ್ಗ ಚರ್ಮಾದಿ ಆಯುಧಗಳನ್ನು ಧರಿಸಿದ್ದಾನೆ .
ದಿನಕ್ಕೆ ಐದು ನೂರು ದೀನಾರಗಳನ್ನು ಸಂಬಳಕ್ಕಾಗಿ ಕೇಳುತ್ತಾನೆ ! ಇವನಿಂದ ನನಗೇನು ಪ್ರಯೋಜನ ? ಆದರೂ ನಾಲ್ಕಾರು ದಿನ ಇವನ ಸತ್ತ್ವಪರೀಕ್ಷೆ ಮಾಡುವೆ ' ಎಂದುಕೊಂಡು ರಾಜ ಅವನನ್ನು ಕೆಲಸಕ್ಕೆ ಸೇರಿಸಿಕೊಂಡ .
ವೀರವರನಿಗೆ ಹೆಂಡತಿ , ಒಬ್ಬ ಮಗ , ಒಬ್ಬ ಮಗಳು ಇದ್ದರು .
ನೂರು ದೀನಾರಗಳನ್ನು ಅವನ ಬಾಡಿಗೆ , ಊಟ ತಿಂಡಿಗಳಿಗಾಗಿ ವೆಚ್ಚಮಾಡುತ್ತಿದ್ದ ; ವಸ್ತ್ರ ಆಭರಣಗಳಿಗಾಗಿ ನೂರು ದೀನಾರಗಳನ್ನೂ , ಶಿವ , ವಿಷ್ಣು ಮೊದಲಾದ ದೇವತೆಗಳ ಪೂಜೆಗೆ ಮತ್ತೆ ಒಂದು ನೂರನ್ನೂ ವಿನಿಯೋಗಿಸುತ್ತಿದ್ದ .
ಬಡಬಗ್ಗರ ಅನುಕೂಲಕ್ಕಾಗಿ ಇನ್ನೆರಡು ನೂರು ದೀನಾರಗಳು ಖರ್ಚಾಗುತ್ತಿದ್ದವು ! ಬೆಳಗಾಗುವುದರಲ್ಲಿ ಕತ್ತಿ ಹಿರಿದು ಅರಮನೆಯ ಬಾಗಿಲು ಕಾಯಲು ವೀರವರ ನಿಲ್ಲುತ್ತಿದ್ದ .
ಮಧ್ಯಾಹ಼್ನ ಮನೆಗೆ ಹೋಗಿ ಊಟಮಾಡಿ ವಿಶ್ರಮಿಸಿಕೊಳ್ಳುತ್ತಿದ್ದ .
ರಾತ್ರಿ ಊಟ ಮಾಡಿ ಬಂದು ಮತ್ತೆ ಅರಮನೆಯ ಮುಂದೆ ನಿಲ್ಲುತ್ತಿದ್ದ .
ಅವನ ಸ್ವಾಮಿನಿಷ್ಠೆ ಅಂತಹುದು ! ರಾಜ ಅದನ್ನು ಇತರರ ಮೂಲಕ ಪರೀಕ್ಷಿಸಿ ತೃಪ್ತಿ ಹೊಂದಿದ್ದ .
ಒಂದು ದಿನ ಅಖಂಡ ಧಾರಾಕಾರ ಮಳೆ ಬೀಳುತ್ತಿತ್ತು .
ಆಗ ರಾಜ ಅರಮನೆಯ ಉಪ್ಪರಿಗೆಯಲ್ಲಿ ನಿಂತು ಇಣುಕಿ ನೋಡಿದ . 
ವೀರವರ ಕತ್ತಿ ಹಿರಿದು ಅಲುಗಾಡದೆ ಪ್ರತಿಮೆಯಂತೆ ಕಾವಲಿಗಾಗಿ ನಿಂತೇ ಇದ್ದ .
ಯಾರಲ್ಲಿ ? ರಾಜ ಗರ್ಜಿಸಿದ .
ನಾನೇ , ಮಹಾಸ್ವಾಮೀ ! ವೀರವರ ! ಎಂದು ಉತ್ತರ ಬಂದಿತು .
ಆಗಲೇ ದೂರದಲ್ಲಿ ಅಳುತ್ತಿರುವ ಹೆಂಗಸಿನ ದನಿ ಕೇಳಿಬಂತು .
ಅದೇನೋ , ನೋಡಿ ಬಾ ಎಂದು ರಾಜ ವೀರವರನಿಗೆ ಅಪ್ಪಣೆ ಮಾಡಿದ .
ಅಪ್ಪಣೆ ಎಂದು ವೀರವರ ಆ ಮಳೆಯಲ್ಲೇ ಹೊರಟ .
ವೇಷದಿಂದ ತನ್ನನ್ನು ಮರೆಮಾಚಿಕೊಂಡು ರಾಜ ಅವನನ್ನು ಹಿಂಬಾಲಿಸಿದ .
ಸ್ವಲ್ಪ ದೂರ ಹೋಗಿ ಅಳುತ್ತಿದ್ದ ಹೆಂಗಸನ್ನು ವೀರವರ ನೋಡಿದ . 
ನೀನು ಯಾರು ? ಅಳುವುದಕ್ಕೆ ಏನಾಗಿದೆ ? ಎಂದು ಕೇಳಿದ . 
ನಾನು ಭೂದೇವಿ , ನನ್ನ ಪತಿ ವಿಕ್ರಮತುಂಗ ಇನ್ನು ಮೂರು ದಿನ ಮಾತ್ರವೇ ಬದುಕಿರುವನು .
ಅಂಥ ಒಳ್ಳೆಯ ರಾಜ ಹೋದ ಮೇಲೆ ನನಗೇನು ಗತಿ ? ಎಂದಳು , ಅವಳು .
ವೀರವರನಿಗೆ ಕಸಿವಿಸಿಯಾಯಿತು .
ತಾಯಿ ! ಅಂಥ ರಾಜನನ್ನು ಕಳೆದುಕೊಂಡು ನಾವೆಲ್ಲ ಅನಾಥರಾಗುವೆವಲ್ಲ ! ಇದಕ್ಕೊಂದು ಉಪಾಯ ಹೇಳಿ . 
ನೀನೇ ರಾಜನನ್ನು ಕಾಪಾಡು ಎಂದು ಅವನು ಬೇಡಿಕೊಂಡ .
ನೋಡಪ್ಪ ! Page 69 ಇದಕ್ಕೆ ಒಂದು ಉಪಾಯವಿದೆ .
ಅರಮನೆಯ ಬಳಿ ಇರುವ ಚಂಡೀ ದೇವಿಗೆ ನಿನ್ನ ಮಗನನ್ನು ಬಲಿ ಕೊಡಬೇಕು ಎಂದಳು , ದೇವಿ . 
ವೀರವರ ಸ್ವಲ್ಪವೂ ಯೋಚನೆ ಮಾಡಲಿಲ್ಲ .
ಮನೆಗೆ ಹೋಗಿ ಹೆಂಡತಿಗೆ ತಿಳಿಸಿದ .
ರಾಜನ ಉಪ್ಪು ಉಂಡು ಅವನ ಶ್ರೇಯಸ್ಸನ್ನು ಕೋರಬೇಡವೇ ? ಎಂದು ಕೇಳಿದ . 
ಅವಳು ಚಿಕ್ಕ ವಯಸ್ಸಿನ ಮಗನನ್ನು ಎಬ್ಬಿಸಿದಳು .
ಅವನಿಗೆ ಸುದ್ದಿ ತಿಳಿಸಿದಳು .
ಆತ್ಮಾರ್ಪಣೆಗೆ ಅವನು ಸಿದ್ಧನಾದ .
ಎಲ್ಲರೂ ಚಂಡಿಯ ದೇವಸ್ಥಾನಕ್ಕೆ ಹೋದರು .
ಮಹಾತಾಯೀ ! ಈ ನನ್ನ ಮಗನನ್ನು ಬಲಿಯಾಗಿ ಪಡೆದು ನಮ್ಮ ರಾಜನ ಪ್ರಾಣ ಉಳಿಸು ಎಂದು ವೀರವರ ಬೇಡಿಕೊಂಡ .
ಅವನ ಮಗ ದೇವಿಗೆ ನಮಸ್ಕಾರ ಮಾಡಿದ . 
ಆ ಕ್ಷಣವೇ ತಂದೆ ಕತ್ತಿಯಿಂದ ಮಗನ ತಲೆಯನ್ನು ದೇಹದಿಂದ ಬೇರ್ಪಡಿಸಿದ ; ದೇವಿಯ ಮುಂದೆ ಇಟ್ಟ ! ತಾಯಿಗೆ ಬವಳಿ ಬಂದಿತು .
ಮಗು ದೇವಿಗೆ ದೇಹವನ್ನು ಅರ್ಪಿಸಿಕೊಂಡುದನ್ನು ನೋಡಿ ಅವಳೂ ಎದೆ ಬಡಿತದಿಂದ ನೆಲಕ್ಕೆ ಉರುಳಿದಳು .
ಹೆಂಡತಿ , ಮಗ ಹೋದ ಮೇಲೆ ವೀರವರನಿಗೆ ಬದುಕುವ ಆಸೆ ಹೋಯಿತು .
ದೇವಿಯ ಮುಂದೆ ಕತ್ತಿಯಿಂದ ತನ್ನ ತಲೆಯನ್ನು ಕತ್ತರಿಸಿಕೊಳ್ಳಲು ನಿಂತು ದೇವಿಯ ಸ್ತೋತ್ರ ಮಾಡಿದ .
ಕರುಣಾಪೂರ್ಣೆಯಾದ ದೇವಿ ಅವನನ್ನು ತಡೆದಳು ; ಅವನ ಹೆಂಡತಿಯನ್ನೂ ಮಗನನ್ನೂ ಬದುಕಿಸಿದಳು ; ರಾಜನಿಗೆ ಒದಗಿದ್ದ ಆಪತ್ತನ್ನು ನಿವಾರಿಸಿದಳು .
ಆ ಮೂವರೂ ಸಂತೋಷದಿಂದ ಮನೆಗೆ ಹೋದರು .
ಅವರನ್ನು ಹಿಂಬಾಲಿಸುತ್ತಾ ಇದನ್ನೆಲ್ಲ ನೋಡಿದ ರಾಜನಿಗೆ ಹೃದಯ ತುಂಬಿ ಬಂದಿತು .
ಮರುದಿನ ವೀರವರನನ್ನು ಅವನು ಆಸ್ಥಾನಕ್ಕೆ ಕರೆಸಿದ .
ಸಭಿಕರ ಎದುರಿಗೆ ಅವನನ್ನು ತುಂಬ ಹೊಗಳಿದ .
ಮನೆ , ಹಣ , ಒಡವೆಗಳನ್ನು ಕೊಟ್ಟು ಸತ್ಕರಿಸಿ ಅವನನ್ನು ಗೌರವಿಸಿದ .

