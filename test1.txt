ಒಂದು ಹೊಲದ ಅಂಚಿನಲ್ಲಿ ಒಂದು ದೊಡ್ಡ ಆಲದ ಮರವಿತ್ತು .ಅದರ ಹಲವು ಪೊಟರೆಗಳಲ್ಲಿ ಪಶುಪಕ್ಷಿಗಳು ವಾಸಮಾಡುತ್ತಿದ್ದವು .ಅದರ ಬುಡದಲ್ಲಿನ ಬಿಲದಲ್ಲಿ ಒಂದು ಇಲಿ ವಾಸಮಾಡುತ್ತಿತ್ತು .
ಅಲ್ಲಿಯೇ ಪಕ್ಕದ ದೊಡ್ಡ ಬಿಲದಲ್ಲಿ ಮುಂಗುಸಿಯೊಂದು ಮನೆ ಮಾಡಿಕೊಂಡಿತ್ತು .ಆ ಹೆಮ್ಮರದ ನಡುಭಾಗದಲ್ಲಿ ಪೊಟರೆಯಲ್ಲಿ ಒಂದು ಬೆಕ್ಕೂ ಇರುತ್ತಿತ್ತು .ತುದಿಯಲ್ಲಿ ಗೂಡು ಕಟ್ಟಿಕೊಂಡು ಒಂದು ಗೂಬೆ ವಾಸವಾಗಿತ್ತು .
ಅವೆಲ್ಲ ಎಂತೆಂತಹ ಪ್ರಾಣಿಗಳು ! ಇಲಿಯನ಼್ನು ಇತರ ಮೂರು ಪ್ರಾಣಿಗಳೂ ತಿನ್ನಲು ಹವಣಿಸುತ್ತಿದ್ದವು . ಬೆಕ್ಕಿಗೆ ಅದನ್ನುಳಿದ ಎಲ್ಲ ಪ್ರಾಣಿಗಳೂ ಆಹಾರವೇ ! ಗೂಬೆ ಹಗಲು ಹೊರಕ್ಕೆ ಹೊರಡುತ್ತಿರಲಿಲ್ಲ .
ಬೆಕ್ಕಿನ ಭಯದಿಂದ ಹಗಲೆಲ್ಲ ಒಳಗಿದ್ದು , ಮುಂಗುಸಿ , ಇಲಿಗಳು ರಾತ್ರಿಯೇ ಹೊರ ಬೀಳುತ್ತಿದ್ದವು .